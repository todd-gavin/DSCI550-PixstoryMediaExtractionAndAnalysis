Michael Matthews della Bike-Exchange è il vincitore della prima tappa della Volta a Catalunya 2022 con una volata incredibile con Sonny Colbrelli. Per il velocista australiano è il primo successo dopo un anno e mezzo dall'ultimo trionfo e la prima in assoluto con il team Bike-Exchange. Secondo posto, come detto, per l'italiano, il Cobra che ha comunque fatto un'ottima prima tappa lunga (171 chilometri) della breve corsa a tappe iberica.

Se Matthews è il leader della corsa, dietro il duo di testa si sono piazzati il francese Quentin Pacher, un pimpante Andrea Bagioli, seguito dal colombiano Sergio Higuita. Domani il gruppo correrà i 202,4 chilometri da L’Escala a Perpinyà.