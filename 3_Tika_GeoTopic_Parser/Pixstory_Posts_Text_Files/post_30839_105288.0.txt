Bruno Alves, difensore portoghese classe '81, ha annunciato tramite il suo profilo Instagram il suo ritiro dall'attività agonistica:  “Oggi comunico il termine della mia carriera da calciatore, ringraziando per tutto, tutti i club, dirigenti, allenatori e persone che sono state coinvolte nella mia vita sportiva. Grazie alla mia famiglia e ai miei amici per il supporto in ogni momento. Viaggio che finisce ma si presenteranno altre occasioni. A presto, GRAZIE!”. Alves in Italia ha giocato con le maglie di Parma e Cagliari, mentre all'estero ha vestito tra le altre le casacche di Porto, Zenit San Pietroburgo e Fenerbahce Istanbul. Nell'ultima stagione ha militato in Grecia, nell'Apollon Smyrnis.