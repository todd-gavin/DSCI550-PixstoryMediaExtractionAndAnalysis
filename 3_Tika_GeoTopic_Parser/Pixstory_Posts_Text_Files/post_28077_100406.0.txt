Altri verdetti sono ormai definitivi, dopo otto dei dieci match della 37esima giornata del campionato di calcio di serie A. Alle 12.30, il Sassuolo ha battuto il Bologna in trasferta per 1-3, mentre alle 15.00 il Napoli ha salutato capitan Lorenzo Insigne con un secco 3-0 sul Genoa, condannato aritmeticamente in Serie B. Prosegue invece la lotta scudetto: alle 18.00 il Milan ha vinto 2-0 contro l’Atalanta in casa, mentre alle 20.45 l’Inter non ha avuto pietà del Cagliari, passando per 3-1 alla Sardegna Arena. Domenica al Diavolo basterà un pareggio per laurearsi campione, mentre sarà lotta tra Cagliari e Salernitana per restare in A. Intanto domani si torna in campo con Sampdoria-Fiorentina e Juventus-Lazio.

Foto: Instagram acmilan