La Juventus è partita bene in campionato e contro la Sampdoria proverà a ripetersi. Alla vigilia della trasferta a Genova si è presentato in sala stampa Massimiliano Allegri che ha parlato della partita, della stagione e degli infortuni.

Allegri non avrà a disposizione né Di Maria, né Pogba e quindi schiererà dal primo minuto sia l'ultimo arrivato Kostic che Rabiot, dato per partente solo qualche giorno fa ma rimasto a Torino. "Di Maria ha avuto un problema all'adduttore che ha avuto altri 10 giorni prima, stara fuori altri 10 giorni o chissà prima. Pogba è il menisco e non posso farci nulla, come per la spalla di McKennie negli Stati Uniti. Szczesny è risolvibile, ma poi abbiamo Perin. Non sono allarmato dagli infortuni, fa parte del gioco e quest'anno anche il caldo ci ha messo del suo".

E poi su Kostic: "omani dovrebbe giocare dall'inizio. Un giocatore intelligente ed è un buon acquisto, ma deve conoscere meglio i compagni. Le qualità sono importanti e sa giocare bene a calcio, crossa molto bene e fatica molto".

Sul campionato non dà la Juventus favorita, ma per lui i bianconeri sono ancora sotto le due milanesi: "Al momento il Milan è favorito perché è campione in carica. L'Inter si è rinforzata ed è una delle pretendenti per vincere il campionato. Noi dobbiamo fare meglio dell'anno scorso e pensare a noi stessi. La Juve al momento non può essere favorita per i risultati fatti, lavorare in silenzio e soffrire per vincere le partite. Non dobbiamo essere presuntuosi perché indossare la maglia della Juventus non ti fa vincere le partite".