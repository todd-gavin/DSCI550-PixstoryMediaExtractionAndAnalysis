D’impatto, visionari e talvolta eccentrici, i look che centrano il cult sci-fi hanno però un altro asso nella manica o, meglio, nello smarthphone: sono virali. Ne sa qualcosa Balenciaga che ormai già da diversi anni ha intrapreso una via artistica fatta di un fashion melting pot underground e meta-moderno, ma che più recentemente grazie alla guida di Demna Gvasalia ha letteralmente aperto un guardaroba da X-files. A partire dalla f-w 21 nel videogioco creato ad hoc Afterworld: The age of tomorrow e poi dalla campagna cyberpunk s-s 22, dove modelli alla Matrix indossano armature robotiche, l’estetica da u.f.o ha continuato a farsi strada tra le stanze creative della griffe fino a sbarcare in front row e nella haute couture 2022. A fare scalpore? Una maschera nera lucida che sembra essere arrivata dall’iper spazio, un pezzo che ovviamente l’amica della maison Kim Kardashian ha indossato durante la Paris fashion week, suscitando diverse reazioni. E mentre i fan urlano «Terra chiama Kim», il parallelismo all’Aliens di Ridley Scott è d’obbligo.

https://www.mffashion.com/news/livestage/da-balenciaga-a-jw-anderson-la-tecnologia-detta-tendenza-202207271758493451