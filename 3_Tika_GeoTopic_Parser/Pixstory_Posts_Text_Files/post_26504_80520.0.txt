Sulla cover di Marzo di Vogue America c’è lei, la più famosa e polarizzante star contemporanea: Kim Kardashian. La si ama o la si odia, certamente l’influencer, volto televisivo, icona fashion e avvocato è il volto più riconoscibile del millennio.
In questo numero parla della sua nuova vita da neo divorziata con 4 figli. Ha lasciato il rapper e stilista Kanye West scegliendo sè stessa e il benessere dei propri bambini.
Sulla copertina del magazine più importante dell’industria appare con un look Loewe che si prospetta sarà su tutti i red carpet per i prossimi mesi. Per il servizio fotografico sfoggia Schiaparelli per una fotografia ispirata al celebre profilo di Nefertiti e poi Givenchy e Alaïa.
Fotografata da Carlijn Jacobs appare statuaria e -finalmente- serena. Go Kim!