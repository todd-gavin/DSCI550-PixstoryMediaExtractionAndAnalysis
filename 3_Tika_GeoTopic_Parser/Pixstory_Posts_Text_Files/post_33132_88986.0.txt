Una pessima giornata quella trascorsa da Sonny Colbrelli ieri, secondo nella prima tappa del Giro di Catalunya alle spalle dell'australiano Matthews. Subito dopo lo sprint sul traguardo il vincitore della scorsa Parigi-Roubaix si è accasciato perdendo i sensi. Immediati i soccorsi, che hanno riattivato il cuore in arresto del corridore. In serata dall'ospedale di Girona, lo stesso Colbrelli ha rassicurato tutti, confessando di non ricordare nulla dell'accaduto. Si attende l'esito degli accurati esami a cui il corridore si sta sottoponendo per capire il perché dell'accaduto.