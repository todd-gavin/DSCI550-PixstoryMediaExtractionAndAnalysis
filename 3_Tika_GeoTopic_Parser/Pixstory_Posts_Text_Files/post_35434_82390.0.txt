Musso 5,5 in occasione del gol di Soares avrebbe potuto fare di più.
Toloi 6 commette qualche piccola distrazione in difesa, ma è bravo a spronare i suoi con le sue solite uscite palle al piede. 
Demiral 6,5 è il leader indiscusso della difesa. Mette in campo una grinta da guerriero ed è bravo nel sopperire in caso di errore dei compagni. 
Djimsiti 8 nel secondo tempo ribalta da solo l’Olympiacos con una doppietta magistrale. Prima segna di testa colpendo in maniera perfetta e poi da vero rapace d’area insacca il 2-1.
Maehle 6 prova a rendersi utile con qualche buona sgroppata sulla destra in appoggio al reparto attaccanti. (42’ st Hateboer sv).
de Roon 5 l’olandese pare essere un pesce fuor d’acqua in mezzo al campo. Orfano di Freuler non riesce ad imprimere la sua impronta sul match. (27’ st Freuler 6 gioca uno spezzone di gara in maniera ordinata).
Pessina 5 evanescente. Si scambia di posizione con Pasalic durante la gara, ma neanche in una fascia di campo più avanzata riesce ad incidere. (1’ st Koopmeiners 6,5 regala qualità alla squadra con il suo ingresso. Prende in mano le redini del centrocampo e smista tanti palloni a destra e a sinistra). 
Pezzella 6,5 grande prestazione da parte dell’esterno nerazzurro. Dimostra ancora una volta tutta la sua volontà di fare bene. 
Pasalic 5 avrebbe fatto meglio a chiedere il congedo di paternità. Sbaglia clamorosamente semplici fraseggi e pare disorientato in campo.  
Malinovskyi 6,5 prova qualche invenzione delle sue ricamando al limite dell’area.(20’ st Mihaila 6 è bravo a sfruttare la sua velocità. Si muove bene e aiuta la squadra a tenere su il pallone).
Muriel 5 irriconoscibile. Il Luis Muriel a cui eravamo abituati anche solo l’anno scorso sembra un ricordo lontano. Il colombiano non riesce infatti a sostenere adeguatamente il reparto offensivo della squadra e si trova sempre chiuso dalla difesa avversaria. (1’ st Boga 6,5 regala un piglio diverso ai suoi con il suo ingresso. È bravo a puntare l’uomo e a mettere in difficoltà la difesa avversaria).

Mattia Maraglio