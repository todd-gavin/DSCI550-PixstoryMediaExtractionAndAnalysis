Torna ai livelli pre-pandemia il gruppo Otb. Il polo veneto, cui fanno capo i marchi Diesel, Jil Sander, Maison Margiela, Marni, Viktor&Rolf, le aziende Staff International e Brave Kid, e una partecipazione nel brand Amiri, ha archiviato il fiscal year 2021 con un fatturato di 1.530 milioni di euro (esclusi altri ricavi non ricorrenti pari a 130 milioni di euro), in progress del 16,2% sul 2020 e in linea con il 2019. 

Nel periodo, il risultato netto si è attestato a quota 142 milioni di euro, in aumento di 141 milioni di euro sul 2020 e di 140 sul 2019. Le vendite hanno raggiunto i 1.456 milioni di euro, in salita del 18% rispetto al 2020, trainate dal comparto luxury, rappresentato dalle griffe Marni, Maison Marni, Maison Margiela, Jil Sander e Viktor&Rolf.

Il settore in oggetto è cresciuto del 49% sul 2020 e del 55% rispetto al 2019. In particolare il fatturato di Maison Margiela è aumentato del 25% sul 2020, con crescite in tutte le aree geografiche e in tutti i canali, a proseguimento di un trend iniziato nel 2019, che ha portato la griffe a crescere del 107% nell’arco del triennio.

https://www.fashionmagazine.it/business/trainato-dal-comparto-luxury-il-gruppo-otb-torna-ai-livelli-pre-pandemia-15-miliardi-il-fatturato-e-margini-in-progress-nel-2021-108966