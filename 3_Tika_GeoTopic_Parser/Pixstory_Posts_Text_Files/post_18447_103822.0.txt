Manca poco, pochissimo e Ivan Pericis sarà un giocatore del Tottenham. Il centrocampista dell'Inter ha già svolto le visite mediche a Londra e, a quanto pare, ha già apposto le firme per un contratto biennale (e non triennale come si vociferava).

Perisic così lascia la Milano nerazzurra dopo 254 partite disputate, 55 gol fatti, 49 assist e 3 trofei vinti. Questa stagione, più delle altre, è stato determinante e non a caso l'Inter ha perso punti importanti per lo Scudetto quando il croato è stato assente.

Il giocatore si è congedato e ha ringraziato tutti tramite i social network: "La mia avventura all’Inter termina qui.⁣⁣⁣⁣ Anche se ogni fine segna un nuovo inizio, è importante guardare indietro a questi anni passati e condividere con voi il mio più sincero orgoglio per il lavoro svolto e gli obbiettivi raggiunti insieme.⁣⁣⁣⁣ È stata un’esperienza indimenticabile che ha dato tanto a me come giocatore e a tutta la mia famiglia.⁣⁣⁣⁣ Al team, allo staff, a tutti i dipendenti, ma soprattutto ai tifosi: avrete sempre un posto speciale nel mio cuore.⁣⁣⁣⁣Me ne vado sentendomi onorato di aver fatto parte di questo club. ⁣⁣⁣⁣Con tante emozioni nel cuore, vi lascio dicendo…⁣⁣⁣⁣ “È una gioia inifinita, che dura una vita, Pazza Inter, amala”⁣⁣⁣⁣.