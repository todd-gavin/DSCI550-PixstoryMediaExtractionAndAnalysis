ആരാധകാ വാര്യമ്പള്ളിയിലെ ആ മനോരോഗി നിങ്ങളാണ്


ഒരു സാമൂഹ്യജീവി എന്ന നിലയിൽ മനുഷ്യൻ എന്നും ഒരു നേതാവിനാൽ നയിക്കപ്പെടാൻ ഇഷ്ടപെടുന്ന ജീവിയാണ്, കാടുകളിൽ വേട്ടയാടി ജീവിതം നയിച്ചപ്പോൾ മാത്രമല്ല ഇന്റർനെറ്റിന്റെയും നിർമിതബുദ്ധിയുടെയും ഈ കാലത്ത് പോലും ഈ അടിസ്ഥാന സ്വഭാവം മാറ്റുക മനുഷ്യന് സാധ്യമല്ല.

സൂപ്പർസ്റ്റാറുകൾ എല്ലാരംഗത്തുമുണ്ട് കല, രാഷ്ട്രീയം, സംഗീതം എന്ന് വേണ്ട ഫേസ്ബുക്കിൽ നന്നായി എഴുതുന്നവർ പോലും ഇന്ന് സൂപ്പർസ്റ്റാറാണ്.ഇവരൊക്കെ കഴിവുള്ളവർ തന്നെയാണെന്നതിൽ തർക്കമില്ല പക്ഷെ അന്ധമായ ആരാധന അല്ലെങ്കിൽ അടിമ മനോഭാവം പലപ്പോഴും ഒരു സമൂഹത്തെ ചെറിയ രീതിയിലെങ്കിലും പിന്നോട്ട് വലിക്കുന്നുണ്ട്. സിനിമയിലെ സൂപ്പർസ്റ്റാറുകൾ മറ്റെല്ലാ മേഖലയെക്കാളും ഒരു പടി മുകളിലാണ്, നമ്മൾ നമ്മളെ തന്നെയാണല്ലോ നായകന്റെ സ്ഥാനത്തു കാണുന്നത് അത്‌ കൊണ്ടാകാം. രാജനീകാന്തിന് വേണ്ടി അത്മഹത്യാ ശ്രമം നടത്തിയ ആരാധകന്റെ മനോനില ഒന്നാലോചിച്ചു നോക്കൂ അയാൾക്ക് സിനിമയിലെ കഥാ പത്രമായി മാത്രമാകും രജനിയെ പരിചയം.

സിനിമ കാണുന്നവരിൽ ഭൂരിഭാഗവും ഏതെങ്കിലും പുരുഷധിപത്യ സമൂഹഹത്തിന്റെ ഭാഗമായത് കൊണ്ടാകും പൊതുവെ സ്ത്രീകളെ സൂപ്പർസ്റ്റാറായി കാണാറില്ല.( യക്ഷികളെ മാപ്പ്, നിങ്ങളെ മറന്നിട്ടല്ല പൊതുവെ പറഞ്ഞതാണ് )

മലയാള സിനിമയിലേക്ക് വന്നാൽ നമ്മുടെ ഇൻഡസ്ട്രി ചെറുതായത് കൊണ്ട് സൂപ്പർസ്റ്റാറിനെ ഉണ്ടാക്കുക എന്നത് സിനിമയുടെ വിജയത്തിന്റെ അല്ലെങ്കിൽ നിലനിപ്പിന്റെ ഭാഗമായിരുന്നു. അതിനാൽ  അറിഞ്ഞോ അറിയാതെയോ നമ്മുടെ സൂപ്പർസ്റ്റാറുകളും അതിന്റെ  ഭാഗമായി. മമ്മൂട്ടിയെയും മോഹൻലാലിനെയും മാത്രം പോയിന്റ് ചെയ്തു പറയുകയെങ്കിൽ കേന്ദ്ര കഥാപാത്രങ്ങളായി നിൽക്കാൻ അവർക്ക് കഴിഞ്ഞുവെങ്കിലും ഫാൻസ്‌മനസ്സിനെ തൃപ്തിപ്പെടുത്തുന്നത് കൊണ്ട് മാത്രം വിജയിച്ച   സിനിമകളുടെ അതേ പറ്റേണിലുള്ള അസംഖ്യം സിനിമകൾ ചെയ്തു അവരുടെ വിലപ്പെട്ട സമയം എത്രയോ ഒഴുകിപ്പോയി.

ഒരു നല്ല സിനിമക്ക് നല്ല തിരക്കഥയെയും   നല്ല സംവിധായകനെയും  മാത്രമാണ് ആവശ്യം, ഒരിക്കലും ഒരു സൂപ്പർസ്റ്റാറിനെ ആവശ്യമില്ല പക്ഷെ ഇതിലേതെങ്കിലും ഒന്ന് വീക്കയാൽ ആ കുറവ് ഒരു കോമേഴ്‌സ്ൽ സിനിമയിൽ സൂപ്പർസ്റ്റാറിന് നികത്താൻ കഴിയും.
സൂപ്പർസ്റ്റാറിന്റെ ഇമേജ് പെട്ടെന്ന് കഥാപത്രത്തിലേക്ക് ഇടിച്ചിറങ്ങാൻ സംവിധായകരെ സഹായിക്കുന്നുണ്ട്. ഡീറ്റൈൽഡ് നാറേഷൻ നിലൂടെ കൊടുക്കേണ്ടവരുന്ന മെയിൻ കതപാത്രത്തിന്റെ ഡെപ്ത് ഏതൊരു സംവിധായകന്റെയും പേടി സ്വപ്നമല്ലോ.

സൂപ്പർസ്റ്റാറുകൾ ആയിപോയത് ഒരിക്കലും അവരുടെ തെറ്റല്ല അത്‌ ഒരു കാലഘട്ടത്തിന്റെ ആവശ്യമായിരുന്നു.ഹോൾഡ് ഓവറും ടൈം പ്രഷറും സിനിമ തീയേറ്ററുകളുടെ മേൽ ചെലുത്തിപ്പെട്ടിരുന്നതിന്റെ അനന്തരഫലം...  . തീയേറ്ററുകൾ ഉള്ള കാലത്തോളം സൂപ്പർസ്റ്റാറുകൾ ഉണ്ടാക്കപെടുകതന്നെചെയ്യും.