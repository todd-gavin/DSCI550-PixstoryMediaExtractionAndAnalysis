Natela Dzalamidze, 22enne tennista numero 43 al mondo, ha deciso che cambierà nazionalità: da russa a georgiana. Una scelta che a quanto pare aveva preso da tempo e che ora, vista l'esclusione degli atleti russi e bielorussi da Wimbledon, ha deciso di velocizzare per prendere parte proprio al torneo più antico della storia di questo sport.

Da quanto riportato da alcuni media, Dzalamidze aveva già la doppia cittadinanza e il passaporto georgiano e da un po' aveva dichiarato di voler rappresentare la Georgia.

“La nazionalità dei giocatori, definita come la bandiera sotto la quale giocano negli eventi professionistici, è un processo concordato che è regolato dai Tour e dall’ITF“, ci ha tenuto a precisare l’All England Club che ha verificato la nazionalità della giocatrice, così come la WTA e ITF.