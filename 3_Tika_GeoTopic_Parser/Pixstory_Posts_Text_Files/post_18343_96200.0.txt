Giacomo Raspadori potrebbe essere un acquisto della Juventus in estate. Che il classe 2000 interessi al club bianconero non è un mistero, tanto che già nella scorsa estate aveva provato a portarlo a Torino per farlo crescere. Tentativo però respinto dal Sassuolo. 

A quasi un anno di distanza però Raspadori sarebbe sempre in cima ai desideri della Juventus e il giocatore non ha nascosto la sua contentezza: “Che orgoglio il loro interesse”, ha detto in una intervista a La Gazzetta dello Sport, “Non posso negare di essere contento che si faccia il mio nome per un trasferimento alla Juve o ad altri grandi club. La mia ambizione è arrivare a giocare lì, a quel livello”.

In bianconero potrebbe raccogliere l’eredità di Dybala, inizialmente solo come posizione in campo e in futuro… “è un motivo di orgoglio essere accostato a lui e che si pensi a me come suo erede. Paulo ha una qualità impressionante. In comune abbiamo il gusto e la tendenza a legare il gioco. Dietro al centravanti lui è bravissimo e anche io mi trovo molto bene”.

Per portarlo a Torino la Juventus dovrà presentare un’offerta di 30 milioni di euro.