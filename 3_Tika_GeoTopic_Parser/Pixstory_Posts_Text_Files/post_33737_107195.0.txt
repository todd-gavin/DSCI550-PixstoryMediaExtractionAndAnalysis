Secondo il Mundo Deportivo, nelle prossime settimane Zinedine Zidane diventerà il nuovo allenatore del Paris Saint-Germain. Ci sarebbe già un principio d’accordo, che le parti hanno trovato durante la visita del tecnico francese in Qatar alla corte dell’emiro Tamim bin Hamad Al Thani, il proprietario del club parigino. 

Zidane firmerà un triennale da 25 milioni di euro a stagione e nel contratto sarà messa nero su bianco la possibilità per il tecnico di allenare contemporaneamente anche la Nazionale francese se la Federcalcio transalpina dovesse contattarlo dopo i Mondiali in Qatar. 

I contatti tra Zidane e il PSG si sarebbero intensificati nelle ultime settimane: prima del summit in Qatar, le parti si sarebbero incontrate a Parigi a margine della finale di Champions League. L’accordo verrà ufficializzato alla fine di giugno.

Crediti foto: Twitter RFI Hausa