Giornata di verdetti alle finali di Coppa del Mondo di sci alpino in corso a Courchevel, in Francia.
Nella discesa libera maschile, vittoria per l'austriaco Vincent Kriechmayr davanti a Marco Odermatt, Beat Feuz e ad Aleksander Aamodt Kilde, sesto Dominik Paris. Con questo risultato, il norvegese conquista la Coppa di Discesa libera davanti a Feuz e Paris, mentre Odermatt conquista matematicamente la Coppa Generale a 24 anni.
In campo femminile, terzo successo in carriera in discesa libera per Mikaela Shiffrin, ora vicina alla conquista della Coppa Generale con 156 punti di margine su Petra Vhlova. Sofia Goggia ha chiuso dodicesima, ma si è assicurata la terza Coppa di Discesa della sua carriera prima ancora di scendere in pista, dato che Corinne Suter non era riuscita a piazzarsi tra le prime due, gli unici piazzamenti che l'avrebbero mantenuta matematicamente in corsa. Un grande successo per la bergamasca, più forte dell'infortunio al ginocchio patito a Cortina d'Ampezzo a fine gennaio.