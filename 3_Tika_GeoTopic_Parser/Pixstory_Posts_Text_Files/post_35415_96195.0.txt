"Barella, Calhanoglu e Brozovic hanno certamente giocato di più, ma i sostituti sono giocatori che si allenano perfettamente e sono sempre disponibili: ci daranno una grandissima mano. Anche Vidal ne ha giocate tante, purtroppo ci ha lasciato una caviglia nel derby e spero di recuperarlo per Bologna". Queste le parole del tecnico dell’Inter Simone Inzaghi che ha di fatto escluso Vidal da un possibile coinvolgimento nella prossima partita di campionato che vedrà i nerazzurri affrontare la Roma. Arturo Vidal è stato infatti vittima di una brutta distorsione alla caviglia nel derby di Coppa Italia contro il Milan e difficilmente riuscirà a recuperare.