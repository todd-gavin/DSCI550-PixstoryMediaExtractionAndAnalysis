Rafael Nadal è inarrestabile. Nonostante i tanti problemi fisici che lo stanno tormentando da mesi, il campionissimo spagnolo è tornato a esultare nello slam di “casa”, i suoi Roland Garros già vinti 13 volte prima di oggi. Il 36enne ha battuto in tre set il giovane Casper Ruud, alla prima finale slam in carriera, in 6-3 6-3 6-0. Per Rafa si tratta del 22esimo slam vinto, 2 in più degli altri due fenomeni del tennis Roger Federer e Novak Djokovic. Alla fine del match, lo spagnolo ha sciolto la riserva sul suo futuro: non ci sarà un ritiro dalle competizioni, ma una terapia per provare a risolvere i problemi al piede che lo hanno condizionato nell’ultimo periodo.

Foto: Instagram rolandgarros