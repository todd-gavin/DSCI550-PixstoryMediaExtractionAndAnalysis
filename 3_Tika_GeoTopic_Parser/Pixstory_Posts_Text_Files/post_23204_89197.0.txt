“Oh oh, mi è sembrato di vedere un gatto” … L’impertinente canarino della Looney Tunes compie 80 anni. I festeggiamenti in tutto il mondo hanno la firma della Warner il colosso dei cartoon targati Usa. 
Tweety o Tweety bird o Tweety Pie o come lo conosciamo in Italia, Titti, ha iniziato la sua ascesa nel mondo dell'animazione col debutto nel cortometraggio del 1942 "Due gatti contro Titti" (A Tale of Two Kitties), premiato quello stesso anno con l'Oscar. 
Ed ha subito avuto popolarità diventando uno dei personaggi più amati dei Looney Tunes, secondo solo a Bugs Bunny in termini di conoscenza universale. Ha recitato in numerosi film, tra cui un secondo premio Oscar, "Silvestro il Moralista" (Birds Anonymous, 1957). 
Per più di ottant'anni, questo canarino ha dimostrato ai fan che anche l'essere più piccolo può superare in astuzia il più grande nemico, ed è arrivato a rappresentare cosa significa essere "orgogliosamente sé stessi". Per questo motivo, Titti è diventato uno dei personaggi preferiti della cultura popolare, ed ha una presenza significativa nell'ambito della moda e del lifestyle, apparendo nei modi più inaspettati. Il suo colore giallo brillante, l'elevato ottimismo e la sua modesta forza lo rendono uno dei più amati da celebrità, influencer, stilisti, artisti ed altri.