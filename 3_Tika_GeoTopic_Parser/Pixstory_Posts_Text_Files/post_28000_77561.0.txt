Si è aperta oggi a Ad Diriyah la stagione 2022 della Formula E. A imporsi nella prima sfida del Mondiale è stato proprio il team campione in carica, in perfetta continuità con il finale dello scorso campionato: a vincere è stato infatti l’iridato in carica Nyck De Vries, seguito a ruota dal compagno Stoffel Vandoorne, autore della pole position nelle prime qualifiche a eliminazione della storia della serie. Completa il podio l’inglese del team Avalanche Andretti (ex Bmw), Jake Dennis. L’italo-svizzero Edoardo Mortara chiude sesto Bird e Di Grassi, mentre per Antonio Giovinazzi non è andata benissimo: il pugliese ex Alfa Romeo F1, ha chiuso solo ventesimo, ultimo dei piloti arrivati al traguardo. Prossimo appuntamento domani per il secondo ePrix di Ad Diriyah, di scena alle 18 italiane