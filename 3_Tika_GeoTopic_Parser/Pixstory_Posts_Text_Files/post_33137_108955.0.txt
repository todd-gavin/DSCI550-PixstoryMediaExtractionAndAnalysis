Altra giornata trionfale per l'Italia agli europei di scherma di Antalya. La squadra di fioretto Maschile con Garozzo, Foconi, Marini e Bianchi ha superato la Turchia 45-14 negli ottavi, la Gran Bretagna 45-33 nei quarti, la Spagna 45-19 in semifinale e infine la Francia 45-38 nella finale per l'oro. Destino avverso, invece, per le spadiste Fiamingo, Navarria, Santuccio e Isola, che hanno perso proprio con le transalpine nella finale per l'oro, conquistando comunque un brillante argento dopo aver superato la Finlandia 45-24 agli ottavi, la Germania 45-36 nei quarti e la Svizzera 45-32 in semifinale. Nel medagliere, quando manca una sola giornata al termine della rassenga turca, l'Italia Ã¨ prima con 3 ori 6 argenti e 3 bronzi davanti alla Francia (2-2-5) e all'Ucraina 1-1-1. Domani in campo sciabolatrici e spadisti.