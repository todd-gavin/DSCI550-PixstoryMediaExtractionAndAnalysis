കോളേജിൽ ആദ്യസമയങ്ങളിൽ എനിക്ക് ഒട്ടും അടുപ്പമില്ലാതിരുന്ന സുഹൃത്താണ് ഗ്ലോറിയ. ആൻ ഗ്ലോറിയ ഗോമസ് എന്ന ഈ ആംഗ്ലോ ഇന്ത്യൻ വംശജ എത്ര പെട്ടെന്നാണ് ഞാനുമായി അടുത്തത്. ക്ലാസ്സിലെ തന്നെ ഏറ്റവും നന്നായി പഠിക്കുന്ന കുട്ടിയും, ഓരോ കാര്യങ്ങളെയും പക്വതയോടെയും രാഷ്ട്രീയ ബോധത്തോടും നോക്കി കാണാൻ എല്ലായ്പ്പോഴും ഗ്ലോറിക്ക് സാധിക്കാറുണ്ട് എന്നെനിക്ക് തോന്നിയിട്ടുണ്ട്.ഉച്ചഭക്ഷണം കഴിക്കാതിരിക്കാറുള്ള നേരങ്ങളിൽ അവളുടെ ചോറ്റ് പാത്രത്തിലെ ചോറും ബീഫോ മീനോ ചിക്കനോ ചീരയോ എന്താണെങ്കിലും പാതി എനിക്ക് തന്ന് കഴിക്കുന്ന ഈ കൂട്ടുകാരി അത്രമേൽ ഹൃദയത്തോട് ബന്ധപ്പെട്ടിരിക്കുന്നവളാണ്.ഏറ്റവും പ്രിയപ്പെട്ട ഗ്ലോറി..നിന്റെ ചോറ്റ്പാത്രങ്ങളിൽ നിന്ന് കഴിച്ചിട്ടുള്ള ചോറിനും പലപ്പോഴും എനിക്ക് നീ തന്നിട്ടുള്ള കരുത്തിനും സ്നേഹത്തിനും എങ്ങനെയാണ് നന്ദി പറയുക.. സ്നേഹം മാത്രം ❤️