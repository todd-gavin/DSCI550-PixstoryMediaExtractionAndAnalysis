L’anticipo serale della 27esima giornata di serie A premia il Sassuolo che, nei minuti di recupero del secondo tempo, battono la Fiorentina di misura e confermano l'ottimo stato di forma dopo la vittoria di settimana scorsa contro l'Inter. A decidere la partita è un gol di Defrel al 94' su perfetto assist di Berardi, a meno di 6 minuti dal gol del pareggio viola (in campo con la seconda maglia gialla) a firma di Cabral, ex Basilea.

A partire meglio erano già stati i padroni di casa, passati in vantaggio al 19' con Traore, bravo a smarcarsi tra due avversari e metterla nell'angolino alle spalle di Dragowski. Lo stesso Traore prima dell'intervallo aveva anche colpito una traversa.

Al triplice fischio i tre punti vanno al Sassuolo che si porta al decimo posto in classifica a quota 36 punti. Ferma la sua rincorsa all'Europa la Fiorentina che rimane settima a 42 punti con ancora una partita da recuperare.