Nasce &PaulSmith: una nuova iniziativa frutto della brillante genialità dello stilista inglese. Un progetto di partnership continuative con designer emergenti, sostenuto dalla Paul Smith’s Foundation,
che vedrà Paul Smith come mentore. Il risultato saranno collezioni in edizione limitata e in co-branding.
Il progetto è stato inaugurato con una capsule collection in collaborazione con il brand londinese di abbigliamento maschile Ahluwalia, creato da Priya Ahluwalia.
Ahluwalia &PaulSmith si compone di 11 pezzi, frutto dell’incontro tra le due menti creative. Il duo ha trovato ispirazione in una svariata serie di reference, dalla collezione di maglie da ciclismo di Paul alle copertine dei dischi della Studio One Records, così come dai lavori del grafico Ikko Tanaka e dell’artista Ernesto Cánovas.