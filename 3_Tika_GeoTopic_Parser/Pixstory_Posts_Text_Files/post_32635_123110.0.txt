Francesco Bagnaia trionfa nel Gran Premio della Gran Bretagna a Silverstone! Il pilota della Ducati vince una gara con ritmo e intelligenza, pur non essendo il più veloce in pista. Pecco prende il comando a metà gara e non lo molla più, resistendo alla pressione di Maverick Vinales (Aprilia) e del compagno Jack Miller, con lui sul podio! Quarto un grande Enea Bastianini in rimonta, che beffa il rivale diretto per un posto nel team ufficiale, Jorge Martin. Cadono Johann Zarco (quando era in testa) e Joan Mir, nei dieci chiudono anche Miguel Oliveira (KTM), Alex Rins (Suzuki), e uno spento Fabio Quartararo (Yamaha). 9° Aleix Espargaro (Aprilia), sofferente dopo l'incidente nelle qualifiche, 10° Marco Bezzecchi. Gli altri italiani: 12° Marini, 15° Morbidelli, 16° Dovizioso e 22° Di Giannantonio.