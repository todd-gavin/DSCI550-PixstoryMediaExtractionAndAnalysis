Scoprire i saperi e i sapori di un suggestivo territorio alle porte di Torino limitando l’impatto ambientale degli spostamenti: è l’idea che le Tre Terre Canavesane, cioè i Comuni di Agliè, Castellamonte e San Giorgio Canavese propongono da maggio ad ottobre, in collaborazione con la Città Metropolitana di Torino e nell’ambito del PUMS, il Piano Urbano per la Mobilità Sostenibile. Un servizio di bus navetta con partenza da Torino Porta Susa è a disposizione di tutti in occasione dei principali eventi del Festival della Reciprocità. 
Si parte domenica 8 maggio con il Mercato della Terra e della Biodiversità di San Giorgio Canavese, per una visita alle Tre Terre Canavesane.

L’inaugurazione ufficiale del Festival della Reciprocità è alle 11,45 e a seguire i partecipanti all’escursione possono visitare il Mercato della Biodiversità e pranzare liberamente sotto l’ala mercatale con i prodotti Slow Food o al ristorante della Luna. Nel pomeriggio la comitiva si trasferisce in bus a Castellamonte e durante il tragitto Marco Peroni intrattiene sul tema “La maestria canavesana: i ceramisti”. Alle 16 è in programma un passeggiata sulle tracce della maestrìa della ceramica per le piazze e le vie di Castellamonte, con tappe alla Rotonda Antonelliana, all’Arco di Arnaldo Pomodoro, al Cantiere delle arti di Sandra Baruzzi e Guglielmo Marthyn, alle botteghedei ceramistiMaurizio Grandinetti e Carmelo Giose, al monumentoallaStufadiUgo Nespolo. Il rientro a Torino è previsto per per 19,15-19,30.