Una coppia meravigliosa, quella composta da Stefania Constantini e Amos Mosaner, è che sta stupendo l'Olimpo de curling con 8 vittorie su 8 incontri sin qui disputati ai Giochi di Pechino 2022. Gli azzurri hanno conquistato  il primo posto con un turno di anticipo,grazie ai successi odierni sulla Cina per 8-4 e  sulla Svezia per 12-8, quest'ultimo al termine di una sfida altalenante e memorabile, con continui ribaltamenti nel punteggio. La coppia tricolore affronterà il Canada nell’ultima partita del turno preliminare (lunedì 7 febbraio, ore 02.05), al termine della quale conoscerà la sua avversaria nella semifinale, prevista poi alle ore 13.05. L’Italia conduce con 8 successi, mentre alle sue spalle si è formato un quartetto con cinque vittorie a testa: Canada, Gran Bretagna, Norvegia e Svezia. Gli azzurri se la dovranno vedere con la quarta in classifica, mentre seconda e terza si sfideranno nell’altro scontro diretto. Se l'Italia dovesse battere il Canada stanotte alle 2, nella semifinale di domani alle 13 potrebbe affrontare Svezia, Norvegia o, di nuovo, lo stesso Canada. In caso di sconfitta, invece sarà un tra Gran Bretagna, Norvegia e, ancora, Canada, a seconda dei risultati degli incontri in programma nella notte.