Dopo il titolo mondiale c'è aria di rinnovo con la Red Bull per il campione olandese Max Verstappen. Il 23enne orange avrebbe già firmato la sua estensione del contratto, in scadenza nel 2023, con un accordo quadriennale che lo legherà per un'altra bella fetta di carriera alla scuderia di Milton Keynes. L'annuncio ufficiale - riporta il De Telegraaf - sarà dato nella giornata di domani, e la cifra del rinnovo dovrebbe aggirarsi sui 40 milioni di dollari annui, ossia 36 milioni di euro.