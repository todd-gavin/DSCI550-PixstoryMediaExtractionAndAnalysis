Sconfitta pesante in casa per la Sampdoria contro la Salernitana. Al termine dei 90' il punteggio premia infatit per 2-1 i campani. Questo il commento del tecnico blucerchiato nel post-partita: "Fermo restando quella che è l'analisi della partita dove non dobbiamo accampare nessun tipo di alibi, anzi ogni deve prendersi le sue responsabilità. E dobbiamo farlo insieme, da squadra. Partire e dopo sei minuti sei 2-0 per gli altri diventa difficilissimo. Abbiamo avuto una reazione di pancia, non lucida. Ho dei dubbi su un fallo su Quagliarella da parte di Fazio su cui poteva starci un rigore, ma al di là di questo dobbiamo prendere consapevolezza da questo tipo di sconfitta. Prenderci i fischi, le critiche e le palate di cacca che ci verranno addosso ma dobbiamo farlo da squadra, con senso responsabilità. E' vero che abbiamo perso ma non siamo morti. Io sono entrato negli spogliatoi e la squadra era molto delusa. Teste basse e non si riparte attraverso messaggi punitivi. I messaggi punitivi li addotti quando hai una squadra che non ha senso di responsabilità. La compattezza la ritrovi lunedì in allenamento facendo un'analisi approfondita delle nostre responsabilità senza scaricare il barile su nessun giocatore. Tutti eroi e tutti colpevoli".