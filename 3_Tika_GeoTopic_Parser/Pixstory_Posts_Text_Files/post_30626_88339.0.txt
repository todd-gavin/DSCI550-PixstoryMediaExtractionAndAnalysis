Prosegue la striscia di successi internazionali di Marcell Jacobs. Il bicampione olimpico di 100m e 4x100 ha trionfato nei 60m ai Mondiali indoor di atletica leggera in corso a Belgrado.
Lo sprinter italiano ha vinto con il tempo di 6"41 (record europeo), battendo al fotofinish i due sprinter americani Coleman e Bracy.
Un inizio di stagione perfetto per Jacobs che quest'anno ha come obiettivo principale i Mondiali outdoor che si svolgeranno ad agosto negli Stati Uniti.