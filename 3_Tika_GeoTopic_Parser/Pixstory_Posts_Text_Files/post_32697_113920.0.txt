Una brutta disavventura, fortunatamente con lieto fine, è occorsa nella nottata tra lunedì 5 e martedì 6 luglio a Francesco Bagnaia, pilota ufficiale Lenovo Ducati Team di MotoGP. "Pecco", di ritorno da una festa a Ibiza, è uscito di strada alle 3 di notte nei pressi della rotonda di Sas Salinas, finendo in un fosso con la sua auto. Il pilota piemontese è uscito incolume, ma le autorità lo hanno trovato con un tasso alcolemico pari a 0,87 mg/l, tre volte il consentito in Spagna (0,25 mg/l, in Itaila è 0,50 mg/l). Per la legge iberica è subito scattato il ritiro della patente per guida in stato di ebbrezza e Bagnaia sarà processato velocemente, con il rischio di restare senza licenza per 4 anni, sebbene potrà continuare, ovviamente, a correre in MotoGP. Il pilota toriense si è scusato sui suoi canali social, spiegando di aver appreso la lezione e chiedendo scusa a tutti.