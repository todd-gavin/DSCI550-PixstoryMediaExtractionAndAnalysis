Carlo Ancelotti martedì è risultato positivo al Covid in uno dei controlli che il Real Madrid esegue periodicamente su giocatori e staff. Il tecnico delle merengues è già in isolamento a casa e non è sicuro se potrà sedere sulla panchina della sua squadra nella trasferta di sabato contro il Celta Vigo.

Se Carlo Ancelotti non dovesse risultare negativo prima di sabato in panchina ci sarà il figlio e assistente Davide, con lui anche a Napoli. Carletto dovrebbe invece farcela per mercoledì prossimo quando il Real Madrid si giocherà l'andata dei quarti di finale di Champions League in trasferta contro il Chelsea.