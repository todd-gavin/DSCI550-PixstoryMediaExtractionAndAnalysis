Mario Balotelli torna in nazionale. E non solo lui: il ct Roberto Mancini ha convocato sia il suo ex pupillo all'Inter, ma anche Joao Pedro del Cagliari, Luiz Felipe della Lazio e Frattesi del Sassuolo. Nomi e volti nuovi per lo stage di tre giorni a Coverciano che prenderà il via nella giornata di mercoledì e che potrebbe portare rinforzi freschi anche per gli spareggi per i prossimi mondiali, la cui prima partita vedrà gli azzurri giocare contro la Macedonia del Nord il 24 marzo.

Freschi di convocazione anche il difensore della Juventus Pellegrini, l'ex bianconero Fagioli oggi in prestito alla Cremonese in serie B, così come il portiere Carnesecchi. Inoltre si registra il ritorno di Zaniolo e le conferme di Raspadori e Scamacca del Sassuolo.

Questa la lista completa dei convocati per lo stage.

PORTIERI Carnesecchi (Cremonese), Cragno (Cagliari), Meret (Napoli), Sirigu (Genoa)

DIFENSORI Bastoni (Inter), Biraghi (Fiorentina), Calabria (Milan), Chiellini (Juventus), De Sciglio (Juventus), Di Lorenzo (Napoli), Florenzi (Milan), Luiz Felipe (Lazio), Mancini (Roma), L. Pellegrini (Juventus) , Scalvini (Atalanta), Toloi (Atalanta)

CENTROCAMPISTI Barella (Inter), Cristante (Roma), Fagioli (Cremonese), Frattesi (Sassuolo), Locatelli (Juventus), Pessina (Atalanta), Ricci (Empoli), Sensi (Inter), Tonali (Milan).

ATTACCANTI Balotelli (Adana Demirspor), Berardi (Sassuolo), Bernardeschi (Juventus), Immobile (Lazio), Insigne (Napoli), Joao Pedro (Cagliari), Raspadori (Sassuolo), Scamacca (Sassuolo), Zaccagni (Lazio), Zaniolo (Roma)