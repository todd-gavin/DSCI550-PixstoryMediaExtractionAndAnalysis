Qualifiche sorprendenti all'Hungaroring. La pole position del GP Ungheria, la prima in carriera, va al britannico George Russell che al volante della Mercedes beffa per soli 44 millesimi Carlos Sainz. Si deve accontentare della seconda fila Charles Lecerc, il quale sarà affiancato dalla McLaren di Lando Norris. La Ferrari può comunque sorridere guardando al risultato della Red Bull: Max Verstappen partirà decimo dopo che un problema tecnico lo ha rallentato nella decisiva Q3, mentre Sergio Perez scatterà subito dietro di lui in undicesima posizione, essendo stato eliminato già al termine della Q2. Tra i primi 10 troviamo le due Alpine di Esteban Ocon e Fernando Alonso in terza fila, mentre in quarta fila si ritrovano appaiati gli ex compagni di squadra Lewis Hamilton e Valtteri Bottas. Scenario simile in quinta fila, dove dalla nona casella accanto a Verstappen partirà Daniel Ricciardo. Solo diciottesimo, invece, Sebastian Vettel.