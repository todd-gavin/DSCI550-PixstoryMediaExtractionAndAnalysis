Grazie alla campagna “Give Water, Sustain Women” che ha visto insieme Oxfam, l’organizzazione umanitaria che si dedica alla lotta contro la disuguaglianza attraverso progetti di sviluppo e aiuti umanitari e LVRSustainable, la sezione di LuisaViaRoma che promuove i migliori brand sostenibili, e’ stata garantita acqua sicura per tre mesi ad almeno 4.800 donne per bere, lavarsi, cucinare. 
Infatti per ogni articolo acquistato di LVRSustainable, da novembre 2021 a gennaio 2022, LuisaViaRoma ha sostenuto il lavoro di Oxfam garantendo 500 litri di acqua, sufficienti al fabbisogno di una donna e della sua famiglia per bere, lavarsi e cucinare per una settimana.
Acqua potabile, sicura, pulita. Acqua sinonimo di vita, di crescita, di futuro. Acqua che attraverso questa campagna è divenuta simbolo di rinascita e di emancipazione per le donne del mondo che, ogni giorno, impiegano del tempo prezioso nella ricerca e gestione dell’acqua, tempo che sottraggono all’istruzione, al lavoro retribuito, ad opportunità di formazione.
Un po’ di dati per rifletterci su:
- Oggi a 1 persona su 4 (2 miliardi di persone nel mondo) manca l’acqua potabile.
- Circa 50 litri d’acqua per persona al giorno sono necessari per assicurare i bisogni primari e mantenere bassi i rischi alla salute pubblica.
- 207 milioni di persone trascorrono 30 minuti (andata e ritorno) per andare a prendere l’acqua da una fonte.
- Donne e ragazze sono responsabili per la raccolta dell’acqua in 8 famiglie su 10 in cui l’acqua non è disponibile nelle vicinanze, il che significa che ridurre la popolazione che ha un limitato accesso all’acqua avrà un impatto forte sul genere
- 2 miliardi di persone non hanno accesso a fonti sicure di acqua potabile