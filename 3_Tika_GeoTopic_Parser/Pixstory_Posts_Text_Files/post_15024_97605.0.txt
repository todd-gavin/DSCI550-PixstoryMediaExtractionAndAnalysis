AC Milan ha ufficialmente lanciato oggi il proprio flagship store su Tmall, la più grande piattaforma per la vendita al dettaglio online del mercato cinese, attraverso cui i tifosi rossoneri potranno acquistare il merchandising ufficiale del Club e un’esclusiva collezione mono-branded.

L’apertura dello store ribadisce ancora una volta l’attenzione rivolta dal Club alla crescita sia dentro che fuori dal rettangolo di gioco e in particolare al mercato della Cina, dove può vantare oltre 146 milioni di fan e nel quale si attesta come brand calcistico italiano più apprezzato.