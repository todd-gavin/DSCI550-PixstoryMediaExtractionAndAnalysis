Il presidente della Ferrari John Elkann non ha nascosto la sua grande soddisfazione per l'ottimo avvio di stagione della Scuderia Ferrari in F1. Nel corso dell'assemblea degli azionisti tenutasi oggi, Elkann ha commentato: "Due anni fa abbiamo dichiarato che avremmo dovuto lavorare molto per tornare a essere competitivi e, dopo due stagioni difficili, il campionato è iniziato in modo emozionante. Come tutti i nostri tifosi nel mondo, sono felice di essere tornato a competere al più alto. Sappiamo che la stagione è appena iniziata e in Formula 1 sei sempre circondato da una serrata competizione. Dobbiamo lavorare come team per ottimizzare ogni aspetto della nostra performance. Questo è lo spirito e l'approccio che voglio vedere a Imola e nel corso della stagione".
Elkann ha anche commentato l'impegno della Ferrari nelle altre categorie del motorsport, dove i risultati di prestigio non sono mancati neanche lo scorso anno, ottimo viatico all'atteso sbarco nella categoria regina delle gare di durata: "Il 2021 è stata la migliore stagione di sempre per la Ferrari nelle gare GT, con la vittoria dei titoli mondiali Piloti e Costruttori nel Fia World Endurance Championship e alla 24 Ore di Le Mans. L'anno scorso il nostro impegno per le gare di durata è stato confermato con l'annuncio dell'atteso ritorno nella classe regina del Fia World Endurance Championship nel 2023 con il nostro programma Le Mans Hypercar".