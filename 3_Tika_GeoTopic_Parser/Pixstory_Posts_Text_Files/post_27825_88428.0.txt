Gara pirotecnica e ricca di sorprese, quella della MotoGP in Indonesia. Il secondo appuntamento stagionale del motomondiale, di scena sulla nuova pista di Mandalika, incorona la KTM di Miguel Oliveira, bravo a dettare il ritmo sotto la pioggia dopo che la partenza è stata ritardata a causa di un improvviso acquazzone tropicale. Alle spalle del pilota portoghese, il campione del mondo in carica Fabio Quartararo, che partiva dalla pole position, seguito dalla Ducati Pramac di Johann Zarco. Quarto posto per il ducatista Jack Miller, mentre grande delusione c’è per la prestazione dell’altro ufficiale Pecco Bagnaia, che ha terminato solo in quindicesima posizione. 11° posto per Enea Bastianini, che resta così leader del Mondiale. Le due ruote tornano in pista nel weekend del 3 aprile per il GP Argentina. 

Foto: Instagram motogp