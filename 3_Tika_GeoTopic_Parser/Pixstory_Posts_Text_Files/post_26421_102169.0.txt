Valeria Bruni Tedeschi ha presentato il suo nuovo film da regista, ‘Les Amandiers’, in concorso a Cannes.
L’attrice e regista italo-francese non è nuova a sedersi dietro la macchina da presa, ha già infatti girato e scritto ben 4 film e un documentario, ma per la prima volta non compare come interprete in una delle sue storie.
Il film ha tra gli interpreti principali anche Louis Garrel, ex amore della Bruni Tedeschi e padre della sua primogenita Oumy.
In occasione del red carpet l’indimenticabile coprotagonista de ‘La Pazza Gioia’ ha indossato un abito da sera dorato realizzato appositamente per lei dal marchio Ami Paris.
Lo stilista in questione, Alexandre Mattiussi, ha disegnato un vestito con scollo profondo e spalline sottili che sottolinea il fisico sensuale dell’artista sorella di Carla Bruni Sarkozy.