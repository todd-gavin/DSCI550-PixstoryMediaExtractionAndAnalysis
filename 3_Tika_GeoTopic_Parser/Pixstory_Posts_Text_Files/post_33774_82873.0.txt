L’ allenatore della Fiorentina, Vincenzo Italiano, ha parlato ai microfoni di Sky Sport dopo la vittoria per 1-0 contro l'Atalanta: “L’asticella si è alzata perché terminare una partita in grande equilibrio contro una grande squadra come l'Atalanta è sempre una grande soddisfazione. Penso che è stato rotto questo equilibrio da un bel gol. Potevamo farne un altro noi. Koopmeiners ha avuto una grande palla e questa è una partita che chi fa gol vince. Siamo contenti e siamo in crescita. Giocare alla pari contro l'Atalanta è una soddisfazione. Piatek devo dire che mi sta stupendo ma è un ragazzo che rispetto agli altri due arrivati a gennaio conosce la lingua e la Serie A. Adesso si sta mettendo a disposizione in maniera esemplare pur non essendo abituato ad alcune situazioni. I gol lo ripagano per quello di straordinario che sta facendo. Sono felice per quello che stiamo dimostrando in termini di punti. Stanno arrivando perché le prestazioni sono di livello e viene ripagato il nostro lavoro. Quando abbiamo perso Vlahovic avevo il timore che gli esterni non segnassero e che lui fosse l'unico terminale offensivo, ma poi aggrappati alla nostra identità stiamo dimostrando che con altri ragazzi e con giocatori professionisti veri tutto ciò può continuare. Lavorare alla pari con squadre che fanno la differenza in Italia, vuol dire che il lavoro sta venendo fuori".