Soldi e sesso: così si potrebbe impropriamente riassumere l’ultima sfilata di Balenciaga. La location è il trading floor della New York Stock Exchange e i modelli e le modelle hanno il volto (e il corpo) completamente ricoperti da tutine in lattice nero.
L’identità di genere è completamente abbattuta da questo limite fisico che nasconde i tratti somatici di chi indossa gli abiti lasciando che i vestiti siano la preda dello sguardo dello spettatore, indipendentemente dal sesso di chi li indossa. Al netto della dirompenza del messaggio sull’unico vero potere di oggi, quello del denaro, che inizia con una mazzetta da 100 dollari (falsi) utilizzata per l’invito alla sfilata e della scelta della location.
Il geniale direttore creativo dichiara di aver utilizzato le maschere in lattice per mettere ancora più in luce l’ossesione, fetish, per il denaro.
Oltre agli ormai nuovi classici abiti da sera accollati e stretti silili a quello indossato da Isabelle Huppert a Cannes un paio di giorni fa, anche completi ed eleganti camicie in seta con fiocchi.
Invece, la seconda parte dell sfilata, è dedicata alla presentazione della collaborazione con Adidas.
Demna ha dichiarato di aver sempre sognato di utilizzare le celebri tre righe del marchio di sportswear e che quando era bambino, in una Georgia pre-guerra, quella tuta Adidas era il suo indumento preferito.
La collezione è di quelle a prova di sold-out, sneakers, felpe, pantaloni della tuta e maglie da calcio, già in vendita sul sito del brand e nella boutique newyorkese, ma solo fino al 29 maggio in un processo di creazione del desiderio che siamo sicuri non resterà inappagato.