Appuntamento per il pubblico lunedì 6 giugno 2022 al TAM Teatro Arcimboldi Milano per visitare IL PRIMO CAMERINO, riprogettato in occasione del Salone del Mobile 2022. Il Primo Camerino è la punta di diamante del progetto inedito Vietato l’ingresso, a cura di Giulia Pellegrino, il progetto al quale un anno fa hanno aderito diciassette prestigiose firme del mondo del design adottando uno dei camerini del teatro con l’obiettivo di darne una nuova anima.
Gli studi di progettazione si sono sfidati creando dei piccoli gioielli di interior design che il pubblico ha potuto visitare e poi votare durante la Milano Design Week dello scorso settembre. 
Lo studio premiato è stato Calvi Ceschia Viganò Associati, con il camerino intitolato “DIORAMA” che ha quindi ottenuto l’incarico di riprogettazione de “Il Primo Camerino”. Il restyling gode della consulenza artistica di Arturo Brachetti e la collaborazione di oltre venti prestigiosi brand di interior design, che regalano così una nuova e prestigiosa esperienza alla città di Milano.