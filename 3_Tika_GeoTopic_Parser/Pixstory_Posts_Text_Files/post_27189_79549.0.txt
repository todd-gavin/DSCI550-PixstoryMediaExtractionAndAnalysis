C’è’ tempo fino al 13 febbraio per visitare al Padiglione d’Arte Contemporanea di Milano la prima mostra personale in Italia di Tania Bruguera, artista e attivista le cui performance e installazioni esaminano le strutture del potere ed esplorano i modi in cui l’arte può essere applicata alla vita politica quotidiana.
II titolo dell’esposizione è una citazione di Hannah Arendt, punto di riferimento imprescindibile per la ricerca di Tania Bruguera. 
La mostra presenta una selezione delle azioni più significative dell’artista e alcuni nuovi lavori pensati per lo spazio milanese, tra i quali un'opera realizzata in collaborazione con l’Associazione Nazionale Ex Deportati nei Campi Nazisti (ANED) che denuncia le ingiustizie subite dai migranti.
In meno di dieci anni l’Europa ha costruito chilometri di barriere di frontiera (l’equivalente di sei muri di Berlino) per ostacolare i flussi migratori. Nella nuova opera pensata per il PAC Tania Bruguera adotta un parallelismo storico: un filo spinato, cucito a mano da sopravvissuti e discendenti di deportati durante la Seconda Guerra Mondiale, unisce le stelle della bandiera europea e ci ricorda che "The poor treatment of migrants today will be our dishonor tomorrow".
Durante la mostra  il pubblico e’ chiamato ad “esplorare” la verità attraverso una serie di installazioni e azioni - alcune delle quali attivate quotidianamente da performers.
Io l’ho trovata molto interessante. Un bel pugno allo stomaco!

_