यूपी के युवा बेरोज़गारी से इतने परेशान है कि धरने पर उतर आए है. 35,821 रेलवे नौकरियों के लिए 1.25 करोड़ युवा ने ऐप्लिकेशन डाला है. जबकि 8 लाख पोस्ट ख़ाली पड़े है. 
कुछ हफ़्तों पहले हमने यूपी में अध्यापकों की नियुक्ति पर लिखा था, जिसमें परीक्षाएँ लगातार हो रही है लेकिन नियुक्ति नहीं. यंग लोगों की बेरोज़गारी चुनावी मुद्दा क्यू नहीं है? 

“मेरा नाम मोनिका है. मैं चित्रकूट जिले की रहने वाली हूँ. मेरा सपना था अध्यापिका बनना जिसको पूरा करने के लिए मेरे माँ-बाप ने दिन रात मेहनत की है. लेकिन जिस धीमे रफ़्तार से यूपी में शिक्षकों की नियुक्ति हो रही है ऐसा हो सकता है मेरे जीते जी में कभी टीचर बन नहीं पाऊँगी. 

नवंबर 2021 में मैंने UP TET यानी टीचर एलिजिबिलिटी टेस्ट की परीक्षा दी. इसके लिए लाखों यंग लोग आगे आये. मेरे जैसी कई अल्पसंख्यक लड़कियां दूर-दराज़ गाँव से आयी. लेकिन पेपर दो लाख रुपये में बिक कर लीक होगयी. 
उत्तर प्रदेश में शिक्षक बनने से पहले कोई आपको यह नहीं बताता कि इसके लिए दसों साल लग जायेंगे. यह भी नहीं बताया जाता कि नियुक्ति अक्सर कोर्ट में फसी रहेगी जिसके चक्कर लगाकर आप थक जायेंगे. सुप्रीम कोर्ट द्वारा निर्देशित यूपी में तीन बड़ी भर्तियां निकली थी - 12460 शिक्षक, 69000 शिक्षक और 68500 शिक्षक की. मेरे पति की नियुक्ति सबसे पहले निकाले गए 12460 लिस्ट में है जो आज भी कोर्ट में फसी है. लखनऊ में शिक्षक भर्ती के लिए धरना दिया जिन पर पुलिस ने बेरहमी से लाठीचार्ज किया. शिक्षक बनने से पहले कोई यह भी नहीं बताता कि बच्चों को पढ़ाने के काम से ज्यादा प्राथमिकता टीचर के अन्य ड्यूटी को दी जाएगी. कोरोना काल में हज़ारों की संख्या में शिक्षकों ने काम किया जिनमे से कई ड्यूटी के दौरान मर गए लेकिन उनके डेथ को गिना नहीं गया. 

वर्त्तमान में टीचर बनना व्यवसाय है. परीक्षा के पेपर से लेकर भर्ती और पोस्टिंग तक. जिसका असर सबसे ज्यादा हम जैसों पर पड़ता है जो पैसे नहीं दे पाते है न किसीका दबदबा दिखा सकते है. मैंने खुद लोगों के हाथों में 500 रुपये के नोट देखें है जो आंसर शीट में लगाकर पास करने का प्रस्ताव लगाते है.