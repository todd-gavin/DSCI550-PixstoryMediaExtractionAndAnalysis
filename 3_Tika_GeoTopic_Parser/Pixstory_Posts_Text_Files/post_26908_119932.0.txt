Si terrà a Venezia il primo summit internazionale dedicato alla transizione sostenibile del settore Moda, il 27 e 28 ottobre prossimi, alla Fondazione Cini nell'Isola di San Giorgio. "Venice Sustainable Fashion Forum 2022" si articolerà in due giornate: il 27 ottobre, dal titolo "Just Fashion Transition", realizzata da Confindustria Venezia Area Metropolitana di Venezia e Rovigo e The European House-Ambrosetti, con il patrocinio di Assocalzaturifici, e quella del 28 ottobre dal titolo "The Values of Fashion" realizzata da Camera Nazionale della Moda Italiana e Sistema Moda Italia (Smi).