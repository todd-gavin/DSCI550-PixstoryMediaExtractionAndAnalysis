L'attesa era tanta e lui non ha deluso le aspettative. Marcell Jacobs ha raggiunto la semifinale dei 60 metri ai Mondiali di Atletica Indoor che si stanno svolgendo in Serbia. L'azzurro non è stato il più veloce (6"53), non fa la gara contro il cronometro e ha fatto registrare il quarto tempo, così come preannunciato prima dell'inizio della kermesse. Più veloci di lui, anche se in altre batterie, sono arrivati gli americani Marvin Bracy (6"46), Christian Coleman (6"51) e il qatarino Femi Ogunode (6"52).

Alle 18.40 andrà in scena la semifinale dove sarà presente l'oro olimpico di Pechino nei 100 metri. L'obiettivo resta quello di accedere in semifinale per tentare la vittoria, anche se Jacobs non cercherà di battere il cronometro. La finale è in programma per le 21.20 sempre di oggi.