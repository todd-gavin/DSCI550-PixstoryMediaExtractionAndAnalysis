Il Milan potrebbe aver trovato l’attaccante per ringiovanire il reparto offensivo dalla prossima stagione. Si tratta di Divock Origi, attualmente al Liverpool ma con il contratto in scadenza. Il belga avrebbe trovato un accordo con i rossoneri sulla base di un ingaggio da 3,5 milioni di euro a stagione per tre anni.

Tra qualche giorno Origi compirà 27 anni e nelle ultime stagioni ha vestito la maglia dei Reds. In totale ha disputato 171 partite segnando 40 reti in tutte le competizioni vincendo praticamente tutto: una Premier League, una Champions, una Supercoppa europea, un Mondiale per club e una Coppa di lega inglese.

Vista l’età avanzata di Giroud e Ibrahimovic il suo ingaggio sembra essere perfetto. Inoltre si adatterebbe a giocare sia come attaccante che come esterno sinistro.