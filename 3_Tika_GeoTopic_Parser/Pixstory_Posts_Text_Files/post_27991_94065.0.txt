Il calcio italiano sorride soltanto a metà. Nel giovedì delle coppe europee minori, non è riuscita all’Atalanta di Gian Piero Gasperini l’impresa di centrare la storica qualificazione alle semifinali di Europa League: nel match di ritorno al Gewiss Stadium di Bergamo, i nerazzurri hanno perso per 2-0 contro il Lipsia, vanificando 
il pareggio per 1-1 della scorsa settimana. Buone notizie, invece, da Roma: i giallorossi di José Mourinho hanno travolto per 4-0 i norvegesi del Bodo/Glimt, accedendo alle semifinali della terza competizione continentale. Il 28 aprile, i capitolini, ultima squadra italiana rimasta in Europa, giocheranno il match d’andata in trasferta contro il Leicester City. 

Foto: Instagram europacnfleague