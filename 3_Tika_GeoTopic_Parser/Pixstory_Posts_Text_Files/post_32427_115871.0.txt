La Serie A di calcio sembra sempre più un campionato di serie B. Dopo le partenze di Perisic (dall'Inter al Tottenham), di Kessie (dal Milan al Barcellona), di Torreira (dalla Fiorentina all'Arsenal), di Morata (dalla Juventus all'Atletico Madrid) e di Insigne (dal Napoli a Toronto), il campionato italiano sta per perdere un altro protagonista: il difensore centrale del Napoli Koulibaly, che oggi si è recato a Londra per le visite mediche con il Chelsea. L'emorragia di talenti non sembra finita qui: a breve potrebbero partire Skriniar (dall'Inter al PSG), De Ligt (dalla Juventus al Bayern Monaco) e neanche Leao è più sicuro di restare al Milan (potrebbe finire anch'esso a Parigi). Insomma, un esodo di campioni che difficilmente sembra arginabile dall'approdo di alcune star un po' in là con gli anni come Pogba, Di Maria (Juventus) e Matic (Roma) o da ritorni di fiamma come quello di Lukaku con l'Inter.