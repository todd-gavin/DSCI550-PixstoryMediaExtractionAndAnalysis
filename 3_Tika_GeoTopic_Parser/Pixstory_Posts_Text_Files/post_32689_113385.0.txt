La FIDAL, Federazione Italiana di Atletica Leggera, ha diramato la lista dei 60 atleti che difenderanno i colori italiani ai campionati del mondo di Eugene dal 15 al 24 luglio. Ci saranno 6 campioni olimpici (Jacobs, Tamberi, Tortu, Desalu, Patta e Stano). Tra gli azzurri anche i finalisti olimpici della 4x400 Davide Re, Edoardo Scotti e Vladimir Aceti, il triplista Andrea Dallavalle, il siepista Ahmed Abdelwahed, il pesista Nick Ponzio. Al femminile, in squadra anche le finaliste mondiali indoor Elena Vallortigara (alto) ed Elisa Molinarolo (asta), le primatiste italiane Sara Fantini (martello), Roberta Bruni (asta), Zaynab Dosso (in gara nei 100 e con la 4x100), Daisy Osakue (disco). Convocate l’ostacolista Ayomide Folorunso (400hs-4x400), le mezzofondiste Elena Bellò (800) e Gaia Sabbatini (1500), la lunghista Larissa Iapichino. Prima chiamata in Nazionale assoluta per la mezzofondista Sintayehu Vissa (1500) e per Alessandra Bonora (4x400).