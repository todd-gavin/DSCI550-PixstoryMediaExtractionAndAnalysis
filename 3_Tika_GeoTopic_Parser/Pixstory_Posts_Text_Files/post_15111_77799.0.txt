Alla fine è Mattarella bis! Dopo 5 giorni andati a vuoto, oggi è arrivata l’elezione del Presidente della Repubblica e, di fatto, si tratta di un secondo mandato strappato a Sergio Mattarella che aveva chiaramente annunciato di non voler fare il bis e aveva salutato gli italiani nel suo discorso di inizio anno. Eppure, dopo le incessanti pressioni dei partiti e dopo un lungo colloquio con il premier Mario Draghi, Sergio Mattarella si è messo a disposizione per il bene del Paese e per aiutare il parlamento ad uscire da una empasse che durava da giorni. ‘Se serve ci sono’ aveva detto Sergio Mattarella in giornata ‘anche se avevo altri piani’. Un’ammissione che fa capire come abbia dovuto cedere all’accorata richiesta della politica di tornare in gioco per risolvere la situazione. Una buona notizia per il Paese, hanno commentato gli opinionisti a gran voce, sottolineando però anche l’incapacità totale dei partiti di arrivare pronti a questo appuntamento: in più momenti sono sembrati infatti privi di strategia, disuniti e senza una leadership all’altezza. Nell’anno che ci separa dalle elezioni per il nuovo governo occorrerà lavorare molto e riformare tutto il sistema, a partire da alleanze e coalizioni, ma nel frattempo l’in bocca al lupo più grande va al Presidente Sergio Mattarella