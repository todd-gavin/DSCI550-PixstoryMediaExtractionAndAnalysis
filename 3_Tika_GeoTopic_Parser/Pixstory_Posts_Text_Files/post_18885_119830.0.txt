Il derby di Roma sarà solamente il nel fine settimana del 6 novembre ma tra i giallorossi e i biancocelesti sono già iniziate le frecciatine. Se da una parte la Roma ha fatto una presentazione in grande stile per il neoacquisto Dybala, in una serata in cui il bersaglio preferito è stata la Lazio, dall'altra parte il presidente Lotito ha parlato fuori dagli uffici della Figc. "La presentazione di Dybala non l'ho vista e non mi ha fatto effetto, io sono abituato a misurarmi con i fatti. Non vendo sogni ma solide realtà. Noi non facciamo la collezione di figurine Panini, non ci interessa".

Sui giornali si è parlato tanto della presentazione di Dybala al Colosseo Quadrato, ma Lotito parla anche del mercato della sua Lazio: "Mercato della Roma da prima pagina? La Lazio ha preso sei calciatori e forse faremo altre cose in entrata. Io non sono un tifoso-presidente, ma un presidente-tifoso e devo creare le condizioni affinché la società abbia un futuro sempre più roseo. Lotito porta i risultati, la Lazio dopo la Juve è la società, che ha vinto più di tutti".