Arriverà in giornata la lettera di dimissioni di Paolo Dal Pino. Il presidente della Lega Serie A, al timone da circa due anni, ha infatti deciso di trasferirsi insieme alla famiglia negli Stati Uniti, dove si trova ormai dalle vacanze natalizie. Il manager italiano avrebbe già da tempo preso la decisione, scegliendo però di rimandare l’ufficialità delle dimissioni per fronteggiare l’emergenza dei rinvii delle partite tra dicembre e gennaio a causa dell’esplosione dei contagi da Covid-19 spinta dalla variante Omicron. 

Foto: gazzetta.it