Nella giornata di ieri si è finalmente espresso il Collegio di Garanzia in merito alle due partite di Serie A, rispettivamente Bologna-Inter e Atalanta-Torino, non disputate nel giorno in cui erano programmate a causa della decisione delle autorità sanitarie competenti dovute all'elevato numero di positivi fra i calciatori. Il Collegio ha decretato che le due partite andranno giocate. Adesso tocca alla Figc e alla Lega Serie A trovare date idonee affinché i match si disputino. Confermato inoltre il risultato di 2-6 dell'Atalanta ai danni dell’Udinese. Respinto dunque il ricorso dei friulani che volevano rigiocare la gara.