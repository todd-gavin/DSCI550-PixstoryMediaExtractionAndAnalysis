Intervenuto in conferenza stampa dopo il successo sul Sassuolo, il tecnico della Lazio Maurizio Sarri è tornato anche sul brutto ko subito nel derby contro la Roma: “Che tasti ho toccato? Che tasti vuoi toccare… Se non rappresenti al massimo questa gente, come abbiamo fatto nel derby, il riscatto non deve essere sportivo, ma morale. Sembra che il tempo a disposizione sia stato tanto, in realtà ho visto tutti i giocatori solo 48 ore fa. Sono stati bravi a recepire le mie indicazioni. L'ho sempre detto dall'inizio, la Lazio è un qualcosa di particolare. Dall'esterno non te ne rendi conto. La Lazio è un ambiente di persone che si fanno voler bene e a me piace, l’ho sempre detto”.