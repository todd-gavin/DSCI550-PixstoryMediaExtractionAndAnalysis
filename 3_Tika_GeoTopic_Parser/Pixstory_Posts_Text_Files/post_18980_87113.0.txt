Forse ne ha parlato con Cristiano Ronaldo che ha incontrato nel giorno del suo ritorno e della tripletta contro il Tottenham. Due leggende nei rispettivi sport, con un'età che li vedrebbe più a casa in "pensione" che non sui campi a correre e lottare ancora per la vittoria. E invece Tom Brady vuole sorprendere tutti: dopo le voci sul suo ritiro, all'età di 44 anni, arrivano le smentite da parte dello stesso giocatore di football americano. "Il mio posto è ancora sul campo, non sugli spalti", fa sapere Brady a 6 settimane dal suo "ritiro" dopo 22 stagioni in NFL.

"Negli ultimi due mesi ho realizzato che il mio posto è ancora sul campo e non sugli spalti. Quel tempo arriverà ma non è adesso", ha scritto annunciando il suo ritorno, "Amo i miei compagni di squadra e amo il supporto della mia famiglia. Loro hanno reso possibile tutto ciò. Tornerò a Tampa Bay per la mia 23esima stagione. Il lavoro non è ancora terminato".

Tom Brady indosserà quindi nuovamente la maglia dei Bucs con cui ha trionfato nel 2020 e con cui tenterà di accedere nuovamente al Super Bowl.