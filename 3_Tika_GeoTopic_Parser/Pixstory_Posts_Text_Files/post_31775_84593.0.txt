Gattolandia è la formalizzazione, attraverso l’inscrizione al Registro regionale del Volontariato della “Sezione Provinciale di Milano” n° MI – 394 con decreto n. 474 del 26.04.2007, del realizzarsi un sogno che ha accomunato all’inizio le fondatrici dell’Associazione ma che ha poi contagiato e inglobato una comunità variegata ed eterogenea di persone accomunate da una grande passione, quella per i mici.                                   Il rifugio, che mi permetterei di denominare oasi, ha aiutato fino ad oggi 1972 mici a trovare casa. L’Associazione opera principalmente nelle province di Monza Brianza e Milano.
Il Rifugio è aperto alle visite il sabato e la domenica dalle ore 16 alle ore 18, previa verifica di green pass valido. Per colloqui di adozione invece necessario prendere appuntamento, scrivendo a adozoni@gattolandia.org.
Il sito è molto ben gestito e aggiornato con tutti gli eventi mensili, quindi vi consiglio di dare un’occhiata! Inoltre, è molto interessante seguire il gattile sui social (instagram: gattolandia), dove vengono raccontate nel quotidiano le vite dei loro ospiti e la realtà del rifugio.
Gattolandia non gode di sovvenzioni comunali o statali ma sopravvive
grazie alle donazioni di chi, generosamente, decide di sostenere questo progetto.
Io diventerò volontaria ufficialmente da settimana prossima, ma non vedo l’ora, l’ambiente è davvero speciale e gli spazi che vengono dedicati ai gatti non potrebbero essere più simili a una casa. L’affetto e la dedizione dei volontari traspare da ogni angolo.
Uno dei tanti progetti che organizza il gattile è il Progetto coccole: il secondo e il quarto giovedì del mese il rifugio apre per coccole.
Inoltre, save the day, Domenica 6 marzo dalle ore 11 alle ore 17 si terrà la festa di carnevale con un gustoso brunch, mercatini e coccole. Monza – Via Sardegna, 73