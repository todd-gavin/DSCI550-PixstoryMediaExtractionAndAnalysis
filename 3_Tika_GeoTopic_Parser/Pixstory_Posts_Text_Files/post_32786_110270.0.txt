Archiviate le gare in vasca e quelle di nuoto artistico, continuano ad arrivare medaglie per l'Italia ai mondiali di Sport Acquatici di Budapest. Gregorio Paltrinieri ha conquistato un brillante argento nella 5km maschile nel lago Lupa, cedendo nel finale al più brillante tedesco Wellbrock allo sprint, ma provandoci fino alla fine. Peccato per Domenico Acerenza, quarto alle spalle dell'ucraino Romanchuk. Nella gara femminile, generosissima Giulia Gabbrielleschi, che nel finale si è battuta ad armi pari con due giganti della categoria come la brasiliana Ana Marcela Cunha (oro) e la francese Aurelie Muller (argento). Settima l'altra azzurra, Ginevra Taddeucci. Nei preliminari dei tuffi dal trampolino 3 metri, Lorenzo Marsaglia si qualifica per le semifinali con il 16° punteggio, eliminato, invece giovanni Tocci, solamente 36°.