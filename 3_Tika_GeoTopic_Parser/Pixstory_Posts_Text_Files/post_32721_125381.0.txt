Non quello maschile, bensì quello femminile è il quartetto a prendersi la copertina della seconda giornata degli europei di ciclismo a Monaco di Baviera in chiave azzurra. Vittoria Guazzini, Rachele Barbieri, Silvia Zanardi e Letizia Paternoster hanno ceduto solo nel finale alle campionesse del mondo della Germania. Privo di Milan e Ganna, invece, il quartetto maschile composto da Lamon, Bertazzo, Plebani e Moro sono stati doppiati dal quartetto danese. L'oro è andato alla Francia proprio sulla Danimarca. Male Martina Fidanza che nello scratch femminile è arrivata 11° (è campionessa del mondo in carica), mentre bravo Matteo Donegà, sesto nella corsa a punti vinta dal francese Benjamin Thomas.