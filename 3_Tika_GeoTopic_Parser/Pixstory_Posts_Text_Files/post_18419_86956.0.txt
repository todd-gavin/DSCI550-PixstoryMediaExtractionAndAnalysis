Che il suo esordio in Nazionale azzurra alle Olimpiadi di Tokyo 2020 fosse solo un inizio si poteva intuire. Emmanuel Ihemeje, bergamasco, si è già preso la sua prima grande soddisfazione dopo i giochi olimpici, quella di vincere la NCAA, il campionato universitario statunitense con la maglia gialla degli Oregon Ducks, confermando la propria supremazia tra i college americani.

L'italiano ha vinto in Alabama imponendosi nel salto triplo con una misura di 16.83 metri (suo primato stagionale), difendendo così il titolo conquistato lo scorso anno. Ihemeje, 23 anni, ha anche migliorato il suo stagionale di 14 centimetri (16.69 il 12 febbraio a Chicago), piazzando il salto giusto al secondo tentativo dopo un iniziale 16.57.

L'atleta bergamasco è stato convocato per i Mondiali Indoor in programma nel weekend del 18-20 marzo a Belgrado, in Serbia.