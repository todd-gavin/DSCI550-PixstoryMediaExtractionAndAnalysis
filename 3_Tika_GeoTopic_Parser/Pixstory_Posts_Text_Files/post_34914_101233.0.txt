Il Milan è vicinissimo a trovare l'accordo con l'attaccante del Liverpool, classe 1995, Divock Origi. Il belga non ha raggiunto le presenze necessarie per il rinnovo automatico con i Reds e potrebbe firmare con i rossoneri a parametro zero.

Secondo il giornale The Athletic l'accordo definitivo tra il giocatore e il club milanese sarebbe stato trovato sulla base di un contratto da 4,5 milioni di euro. Visite mediche e firma dovrebbe arrivare nelle prossime settimane, sicuramente non prima di fine mese visto che il Liverpool dovrà giocare la finale di Champions League contro il Real Madrid. Non solo, la squadra di Klopp dovrà ancora giocare 90 minuti di fuoco in campionato contro il Wolverampton e in palio c'è il campionato. Con l'infortunio di Salah potrebbe toccare proprio a Origi affiancare Manè in attacco.

Origi è al Liverpool dal 2015 ma non è mai stato un titolare. Anche se è stato protagonista nella Champions League 2018/2019 vinta proprio dai Reds: l'attaccante belga ha prima segnato una doppietta nel 4-0 al Barcellona con cui è stato ribaltato lo 0-3 dell'andata delle semifinali e poi, nella finalissima contro il Tottenham, ha chiuso i conti all'87' segnando la rete del 2-0.