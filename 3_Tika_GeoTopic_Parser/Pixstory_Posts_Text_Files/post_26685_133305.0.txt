Continua la discesa per Gap che, dopo aver iniziato l'anno con vendite in calo (vedere MFF del 28 maggio), continua ad assistere a una flessione del fatturato. Il gruppo Usa a capo di brand come Old navy e Banana republic ha archiviato il secondo trimestre dell'esercizio 2022 con una diminuizione delle entrate dell'8% a quasi 3,86 miliardi di dollari (circa 3,87 miliardi di euro). Nello stesso periodo, la società è passata da un utile di 258 milioni nel secondo trimestre 2021 a una perdita di 49 milioni di dollari.
Nello specifico della prima metà dell'anno, il fatturato di Gap è sceso del 10,6% a 7,33 miliardi di dollari (circa 7,35 miliardi di euro) mentre la perdita è ammontata a 211 milioni di dollari (circa 212 milioni di euro) da un utile di 424 milioni di dollari (425,6 milioni di euro) nei primi sei mesi del 2021. Le vendite online sono diminuite del 6% rispetto allo scorso anno e hanno rappresentato il 34% delle vendite nette totali. Nel dettaglio, le vendite in negozio sono diminuite del 10% rispetto allo scorso anno.

https://www.mffashion.com/news/livestage/gap-riduce-le-vendite-8-e-va-in-rosso-per-49-milioni-202208261649318411