Novak Djokovic raggiunge Stefanos Tsitsipas in finale degli Internazioni d'Italia. Il serbo supera l'ostacolo Casper Ruud in due set, vinti con il punteggio di 6-4 6-3. Nel primo parziale il numero 1 del ranking ATP è scappato sul 3-0 togliendo due volte il servizio al rivale, poi il norvegese ha provato a rialzare la testa salendo dall'1-5 al 4-5 recuperando uno dei break, ma senza riuscire a salvare il set. Nel secondo parziale il break decisivo è arrivato nel settimo game, poi Djokovic ha chiuso togliendo una seconda volta il servizio a Ruud. Per il serbo è la vittoria numero 1000, un traguardo statistico impressionante che lo fa entrare in un club ristretto di giocatori in grado di arrivare in quadrupla cifra di successi nelle partite ATP guidato da Jimmy Connors e Roger Federer, gli unici due oltre quota 1200.