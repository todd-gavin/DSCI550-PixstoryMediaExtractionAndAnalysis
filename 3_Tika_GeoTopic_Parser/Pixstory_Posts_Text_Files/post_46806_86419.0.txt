नई दिल्ली। उत्तर प्रदेश, पंजाब और उत्तराखंड समेत 5 राज्यों में हाल ही में विधानसभा चुनाव की मतगणना जारी है। वोटों की गिनती के साथ ही जो शुरूआती रूझान सामने आ रहे हैं उसके मुताबिक उत्तर प्रदेश में बेहद रोचक मुकाबला देखने को मिल रहा है। राज्य में सपा और भाजपा के बीच कड़ी टक्कर है। मतगणना के बीच विवादास्पद फिल्म अभिनेता केआरके ने सुबह-सुबह यूपी के सीएम योगी आदित्यनाथ को लेकर एक ट्वीट कर निशान साधा।

अपने इस ट्वीट में केआरके ने योगी आदित्यनाथ को गुड मॉर्निंग कहते हुए लिखा, ‘गुड मॉर्निंग योगीजी, की हाल बा…आज आपका आखिरी दिन है सर…सोचा याद दिला दूं।’ बता दें, उत्तर प्रदेश चुनाव को लेकर केआरके भी लगातार ट्वीट कर रहे हैं। एक दिन पहले भी उन्होंने ट्वीट किया था जिसमें उन्होंने लिखा था, ‘बस सिर्फ एक दिन और बचा है योगी जी के जाने में। बाय, बाय योगी जी।’

सीएम योगी को लेकर किए गए इस ट्वीट के बाद सोशल मीडिया पर यूजर्स भड़क गए हैं। एक यूजर ने ट्वीट कर लिखा, ‘इस बेवकूफ के शाम तक सुर बदल जाएगा, देख लेना, पता नही इस बेवकूफ को लोगो ने फॉलो क्यू कर रखा है’।