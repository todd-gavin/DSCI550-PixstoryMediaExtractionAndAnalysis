Dopo tante speculazioni sulla possibile tappa alternativa, adesso è ufficiale che… non ci sarà alcuna tappa alternativa al Gran Premio di Russia, che si sarebbe dovuto disputare sulla pista di Sochi nel fine settimana del 25 settembre. Il Mondiale 2022 di Formula 1, dunque, resta “fermo” a quota 22 gare, con il numero record di 23 appuntamenti mancato – ma per ragioni di carattere geopolitico e non sanitario – per il terzo anno consecutivo. Questo significa, dunque, che ci sarà un’attesa di ben tre weekend a motori spenti tra il GP d’Italia a Monza, in programma l’11 settembre, e la gara successiva di Singapore, prevista per il 2 ottobre.

Foto: Instagram f1