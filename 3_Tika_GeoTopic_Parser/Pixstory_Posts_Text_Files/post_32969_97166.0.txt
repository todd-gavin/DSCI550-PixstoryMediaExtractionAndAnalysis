La clamorosa sconfitta della Fiorentina in casa contro l'Udinese per 4-0 (gol di Mari e Deulofeu nel primo tempo e di Wallace e Udogie nel recupero della ripresa) fa felice la Roma, che resta in quinta posizione ora a parità di partite disputate con i viola. I capitolini gioiscono anche del rocambolesco pareggio dell'Atalanta in casa con il Torino, un divertente 4-4 (0-1 con Sanabria, poi 2-1 con Muriel e De Roon, poi 2-4 grazie alla doppietta di Lukic e a un autogol di Freuler, infine i gol di Pasalic e ancora Muriel per il risultato definitivo) che regala un solo punto ai bergamaschi e ridisegna la corsa alle Coppe Europee. Ora la squadra di Mourinho è quinta con 58 punti, con due punti di margine su Lazio e Fiorentina e tre sull'Atalanta.