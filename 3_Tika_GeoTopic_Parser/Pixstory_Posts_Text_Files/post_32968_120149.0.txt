Continua il grandissimo torneo dell'Italia all'ATP 250 di Umago, in Croazia. Di quattro azzurri ai quarti, tre sono approdati in semifinale, e non si poteva fare di meglio visto che nel pomeriggio, nel derby italiano, Franco Agamennone ha travolto a sorpresa Marco Cecchinato concedendo solo tre game all'ex semifinalista del Roland Garros. 6-2 6-1 il punteggio finale per lui che non aveva mai vinto un match in un torneo ATP, e che raggiunge le semifinali dove sfiderà il vincente del match tra Carlos Alcaraz, n.1 del seeding, e l'argentino Bagnis. Qualche problema, invece, per Jannik Sinner, che fa comunque fuori in due set lo spagnolo Carballes-Baena con il punteggio di 6-4 7-6, e domani se la vedrà con la seconda sorpresa del giorno, che arriva da Giulio Zeppieri, anch'esso come Agamennone mai vincente in un singolo match dell'ATP Tour, e in grado di eliminare l'iberico Zapata-Miralles per 7-5 6-4 per approdare in semifinale.