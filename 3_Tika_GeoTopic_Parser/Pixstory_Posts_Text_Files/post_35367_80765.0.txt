È veramente inarrestabile Marcel Jacobs! L’italiano conquista uno strepitoso oro anche a Lodz. Jacobs domina l'Orlen Cup di Lodz e vince così la finale dei 60 metri con lo splendido tempo di 6 secondi e 49 al traguardo. Per il due volte campione olimpico si tratta della seconda vittoria consecutiva per quanto riguarda la stagione indoor dopo quella di Berlino. Un atleta che non smette di far parlare di sé e scredita così tutte le voci che lo vedevano solamente come una meteora estemporanea al centro del panorama atletico internazionale.