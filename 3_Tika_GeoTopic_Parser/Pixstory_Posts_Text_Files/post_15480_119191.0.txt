Durante la pandemia, nelle scuole italiane, le classi sono state sottoposte a tracciamento e i provvedimenti di quarantena sono stati emanati nel rispetto delle tempistiche previste dalla normativa in circa due terzi dei casi (63,3%). Il mancato rispetto delle tempistiche era imputabile solo nel 4,5% per un ritardo da parte della scuola nella segnalazione all’Asl, mentre nel 32,2% dei casi il ritardo riguardava l’attivazione delle procedure di competenza dell’Asl. E' uno dei risultati che emergono dalla survey della Fondazione Gimbe in collaborazione con l’Associazione nazionale dirigenti pubblici e alte professionalità della scuola (Anp) che ha coinvolto i dirigenti di 312 istituzioni scolastiche che al proprio interno hanno scuole di diverso grado per un totale di 649, rappresentative di tutte le regioni italiane.

"Questo dato - commenta Nino Cartabellotta, presidente della Fondazione Gimbe - conferma quanto la carenza di personale sanitario nei servizi epidemiologici delle Asl continua a rappresentare un problema irrisolto"