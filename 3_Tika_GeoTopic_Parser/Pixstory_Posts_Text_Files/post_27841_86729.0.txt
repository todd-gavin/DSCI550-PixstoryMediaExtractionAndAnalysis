Giovedì decisamente positivo, quello delle squadre italiane impegnate nelle serie europee minori. In Europa League, l’Atalanta di Giampiero Gasperini ha sconfitto i tedeschi del Bayer Leverkusen per 3-2: al Gewiss Stadium, i bergamaschi sono passati in svantaggio all’11° con il gol di Aranguiz, ribaltando il risultato con Malinovskyi al 23° e poi con la doppietta di Muriel al 25° e al 49°, prima del definitivo 3-2 di Diaby al 63°. In Conference League, la Roma di José Mourinho ha invece sconfitto gli olandesi del Vitesse in trasferta, passando al 47° con il gol di Oliveira. I match di ritorno saranno in programma nella giornata di giovedì 17 marzo.

Foto: Instagram europaleague