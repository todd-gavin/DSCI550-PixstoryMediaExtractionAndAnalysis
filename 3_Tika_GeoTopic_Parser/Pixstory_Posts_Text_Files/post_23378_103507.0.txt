Forte del successo ottenuto a Roma, la mostra «I marmi Torlonia. Collezionare capolavori» è arrivata a Milano dove rimarrà in allestimento, alle Gallerie d’Italia di Intesa Sanpaolo, fino al 18 settembre. Un’occasione unica per ammirare i preziosi marmi: in origine, alla fine dell’Ottocento, ben 620 sculture erano esposte nelle 77 sale del museo fondato da Alessandro Torlonia in via della Lungara a Roma. Novantasei opere tra busti, statue e un sarcofago sono stati riportati agli antichi splendori - complice un complesso lavoro di restauro realizzato nei Laboratori Torlonia - grazie all’impegno della maison Bulgari e con il contribuito proprio di Gallerie d’Italia. E, dopo Milano, sono pronti per partire per un tour mondiale.