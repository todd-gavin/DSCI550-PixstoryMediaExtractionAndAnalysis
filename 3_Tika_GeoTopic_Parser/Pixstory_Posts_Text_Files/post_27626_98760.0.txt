È finalmente iniziata a Budapest la Corsa Rosa. A imporsi sul traguardo di Visegrad (una salita lunga 5km con una pendenza media del 5%) è stato l’olandese Mathieu Van Der Poel, che ha regolato in una volata ristretta l’eritreo Girmay e lo spagnolo Bilbao, conquistando ovviamente la prima maglia rosa di quest’edizione del Giro. Sesta posizione, invece, per il grande favorito Richard Carapaz, mentre non è mancato un momento di tensione, con la caduta in volata di Ewan. Domani si riparte nel centro della magnifica Budapest, con una cronometro di 9.2 km che inizierà a delineare già una prima interessante classifica. 

Foto: Instagram giroditalia