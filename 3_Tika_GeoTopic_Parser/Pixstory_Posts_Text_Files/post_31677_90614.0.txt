'Maschile? Femminile? Ma dipende dalla
situazione. Neutro è l'unico gender che mi si
addice’: Claude Cahun, artista surrealista. Le esperienze artistiche dei primi anni del Novecento maturarono in un contesto generale più che mai ricco di incertezze, che avrebbero portato alla Prima Guerra Mondiale. I movimenti costituitisi nel corso di questo secolo furono estremisti, audaci e innovativi. La produzione artistica delle avanguardie storiche interpretò anche i molteplici aspetti del complesso processo di emancipazione della donna e tradusse la crisi dell'ideale femminile nell'arte. L'ambito artistico si stava aprendo a un universo di ricerche e di sperimentazioni mai tentate prima, anche grazie al contributo delle nuove teorie di personaggi come Einstein, Bergson e Freud. Attraverso la rappresentazione di oltre un secolo di cambiamenti, grazie alle opere moderniste si può ripercorre il processo di affrancamento della donna: dalla misoginia di Marinetti, alle teorie genderqueer di Duchamp, fino alla produzione di Frida Kahlo. Con l'inizio della Prima Guerra Mondiale nacque
in Svizzera un movimento avanguardistico
opposto al futurismo, che cercò di esplorare
nuove forme di creatività per reagire al caos
sociale causato dalla Guerra: il Dadaismo. Un
personaggio di particolare rilievo in questo
periodo fu Marcel Duchamp. Considerato fra i più importanti e influenti artisti del XX secolo, nella sua lunga attività fu animatore del Dadaismo e del Surrealismo, per poi dare inizio all'arte concettuale, e al ready-made. Duchamp tentò anche di ridefinire un topos tanto antico quanto l'arte stessa: la figura dell'artista come individuo unico, universale e maschile. Se nella storia dell'arte la virilità dell'artista è data per scontata, storicamente la donna ha avuto un ruolo passivo. Duchamp ebbe visioni molto moderne riguardo l'identità di genere. Lui stesso adottò un alter ego femminile, Rose Sélavy. La trasformazione rende l'artista una figura ambivalente e contraddittoria, Duchamp aveva in effetti aperto la possibilità di pensare l'artista come una figura che oggi giorno chiameremmo gender fluid, iniziando a muoversi
in una direzione nonbinary. Duchamp giocò con il maschile e il femminile, con le differenze e gli stereotipi, cercando di sanare i conflitti e rendere mobili i confini di questi due aspetti avvertiti come opposti perché tradizionalmente legati alla suddivisione dei ruoli all'interno della società.