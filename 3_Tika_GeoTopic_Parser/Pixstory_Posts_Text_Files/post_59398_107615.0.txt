गर्मियों की छुट्टियां और मानसून की आहट इंसान को पहाड़ों की तरफ आकर्षित करती है। ऐसे में इंसान कुदरती नजारे और पहाड़ों की ठंडी हवा लेने के लिए वहां का रुख करता है। इसमें हम आपको बता रहे हैं की पहाड़ों पर ड्राइविंग करने के लिए किन-किन बातों का विशेष ध्यान रखना जरूरी है।
1 पहाड़ी इलाकों में रात को ड्राइव करना खतरनाक हो सकता है इसलिए कोशिश करें कि दिन में ही अपनी मंजिल तक पहुंच जाए।
2 गाड़ी में जरूरत से ज्यादा लोग ना बिठाए इससे स्टेरिंग पर दबाव बनेगा और तीखे मोड़ों पर गाड़ी अच्छे से पकड़ नहीं बना पाएगी।
3 हमेशा अच्छी किस्म के टायरों का प्रयोग करें और पहाड़ों में जाने से पहले गाड़ी की सर्विस और ब्रेक कि किसी अच्छे मकैनिक से जांच जरूर करवाएं।
4 एयर कंडीशन का प्रयोग सीमित मात्रा में करें इससे इंजन जल्दी गर्म नहीं होगा और गाड़ी अच्छी माइलेज के साथ परफॉर्मेंस भी देगी।
5 पहाड़ों में अत्याधिक मोड होते हैं ऐसा होने पर मोड आने से पहले गाड़ी धीरे करें और गाड़ी का हॉर्न बजाएं और अपनी खिड़की के शीशे को थोड़ा खुला रखे ताकि आपको भी दूसरे का हॉर्न सुनाई दे।
6 विंडशील्ड के वाइपर अच्छी क्वालिटी के होने चाहिए क्योंकि पहाड़ी इलाकों में वर्षा अधिक होती है और वाइपर पर का प्रयोग भी अधिक होता है।
7 हमेशा गाड़ी की दूसरी चाबी अपने पास रखें ताकि कई बार चाबी खोने से आपको परेशानी का सामना ना करना पड़े।
8 गाड़ी में हमेशा एक छोटी इमरजेंसी लाइट, पंचर किट और हवा भरने वाले उपकरण को जरूर रखें यह किसी भी स्थिति में आपके लिए काफी लाभदायक सिद्ध होगा।
9 पहाड़ी इलाकों में आपकी गाड़ी से संबंधित आसपास के सर्विस सेंटर का नंबर जरूर अपने पास रखें।
10 पहाड़ों पर गाड़ी पार्क करते हुए हैंडब्रेक का प्रयोग अवश्य करें।
11 गाड़ी को हमेशा पहले गियर में पार्क करें।
12 गाड़ी में पर्याप्त मात्रा में इंधन होना चाहिए ताकि जाम की स्थिति में आपके लिए पेट्रोल या डीजल की कमी ना हो।
13 गाड़ी के अंदर के मैट अच्छी क्वालिटी के होने चाहिए जोकि गंदगी और पानी को अच्छे से सोख सके।