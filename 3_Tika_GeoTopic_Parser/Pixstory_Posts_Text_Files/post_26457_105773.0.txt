Valentino rileva lo spazio di quattro vintage store worldwide per la seconda fase del progetto Valentino vintage. Los Angeles, New York, Tokyo e Milano. Mecche del vintage ed epicentri di stile in cui la maison guidata allo stile da Pierpaolo Piccioli dà appuntamento, per un periodo limitato, ai suoi clienti in quattro indirizzi storici del second-hand. Dove gli abiti sono arrivati, ma sono anche pronti a ripartire, inseguendo nuove direzioni.
A Milano, in occasione del Fuorisalone, sarà la boutique Madame Pauline l'oggetto di uno speciale takeover da parte del brand. Da oggi fino al 12 giugno, il negozio in Foro Bonaparte ospiterà un'esclusiva selezione di capi d'abbigliamento, dando continuità al racconto voluto da Valentino. Uno storytelling potenzialmente infinito, fatto di pezzi unici, il cui insieme si trasforma in una visione circolare e collettiva.

https://www.mffashion.com/news/backstage/valentino-vintage-al-via-la-seconda-fase-202206061912516647