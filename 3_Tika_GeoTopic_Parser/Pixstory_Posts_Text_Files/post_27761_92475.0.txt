È andata in scena ieri sera la seconda giornata delle partite di andata dei quarti di finale di Champions League. Dopo le vittorie di Manchester City e Liverpool, nella serata di mercoledì la vittoria è andata a Real Madrid e Villareal. I Galacticos di Carlo Ancelotti hanno controllato facilmente il Chelsea a Stamford Bridge grazie a una tripletta di Karim Benzema, in rete al 21esimo, al 24esimo e al 46esimo, mentre i padroni di casa si sono accontentati del gol di Havertz che lascia un piccolo spiraglio di speranza per il match di ritorno. Serata decisamente favorevole alle squadre spagnole anche grazie al Villareal che, dopo aver eliminato la Juventus dalla competizione continentale, hanno battuto per 1-0 il Bayern Monaco grazie alla rete all’ottavo minutodi Danjuma. 

Foto: Instagram championsleague