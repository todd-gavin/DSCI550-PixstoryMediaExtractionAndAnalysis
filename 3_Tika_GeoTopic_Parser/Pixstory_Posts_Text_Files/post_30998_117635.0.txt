Finalmente il desiderio di Robert Lewandowski di diventare un calciatore del Barcellona è diventato realtà. Il Barcellona ha ufficializzato nella serata di martedì l'ingaggio dell'attaccante polacco. Al Bayern Monaco vanno 45 milioni più 5 di bonus, mentre il contratto con il calciatore è valido fino al 2026. Impressionante la clausola rescissoria stabilita per il quasi 34enne: ben 500 milioni di euro!