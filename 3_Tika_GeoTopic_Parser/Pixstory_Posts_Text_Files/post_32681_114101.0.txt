Rafael Nadal scrive un'altra pagina della sua leggenda e lo fa superando nei quarti di finale di Wimbledon l'americano Taylor Fritz dopo una battaglia di cinque set e oltre 4 ore di lotta. Dopo aver perso il primo set 6-3, sul 3-3 del secondo Nadal avverte un fastidio agli addominali, e contro il parere del padre che dalla tribuna si sbraccia per indicargli il ritiro, torna negli spogliatoi e ne esce più forte e centrato. Vincerà il secondo set 7-5, poi ancora il terzo set sarà appannaggio di Fritz 6-3 e, di nuovo, un 7-5 per Nadal. Al quinto e decisivo set, Nadal vince il super tie break con un perentorio 10-4 e si guadagna una semifinale difficilissima contro il nuovo Nick Kyrgios, che in tre set ha fatto fuori il cileno Garin 6-4 6-3 7-6.