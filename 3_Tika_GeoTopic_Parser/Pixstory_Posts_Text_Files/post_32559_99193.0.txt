A nove anni dall'ultima apparizione al giro, "Cannonball" Mark Cavendish torna a vincere, collezionando il suo 160° successo in carriera, il 16° al giro d'Italia. La terza tappa, ha portato il gruppo da Kaposvar a Balatonfured, 201km che hanno visto vincitore il 36enne britannico della QuickStep, bravo a regolare due velocissimi come il francese Arnaud Demare e il colombiano Fernando Gaviria. Quinto posto per il giovane italiano Jakub Mareczko. Immutata la classifica generale con l'olandese Mathieu Van der Poel sempre in rosa davanti a Simon Yates (a 11") e a Tom Dumoulin (+16"). Quarto Matteo Sobrero a 24 secondi.