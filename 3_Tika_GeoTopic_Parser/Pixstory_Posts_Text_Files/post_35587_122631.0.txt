Jordan Veretout lascia la Serie A e si accasa al Marsiglia. Il centrocampista ex Roma ha lasciato ufficialmente la Capitale dopo tre stagioni. Decisiva la rottura con l'ambiente, anche e soprattutto a causa delle richieste altissime del giocatore per il rinnovo del contratto. Il Marsiglia verserà dunque nelle casse giallorosse 11 milioni di euro, ai quali potranno aggiungersi 2 milioni quando Veretout collezionerà 90 presenze e altri 2,5 milioni in caso di qualificazione della squadra francese in Champions League nei prossimi due anni.