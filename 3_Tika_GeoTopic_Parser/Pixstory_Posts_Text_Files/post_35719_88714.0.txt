Ha dell’incredibile la notizia che arriva in questi minuti in merito al fantasista della Juventus Paulo Dybala che non rinnoverà con il club bianconero. L’incontro di stamane ha dato esito negativo e dunque l’attaccante è pronto a fare le valige per trasferirsi a parametro zero in un altro club il prossimo giugno. Fumata nera per il rinnovo del contratto fa sapere l'entourage dell'argentino che non ha trovato un accordo con i dirigenti bianconeri e costringerà dunque Dybala a lasciare la squadra al termine della stagione. Per lui si è già fatta avanti un’altra pretendente del campionato italiano. L’Inter nelle vesti di Beppe Marotta starebbe infatti pensando al colpaccio e alcuni contatti pare ci siano già stati con la Joya che potrebbe dunque vestire nerazzurro dalla prossima stagione.