Per la collezione primavera estate 2023, la maison guidata da Demna decide di sfilare fuori calendario a New York, e lo fa a Wall Street, nella sede della Borsa.
Tra un completo e un cappotto, ecco però l'elemento che sta facendo parlare tutti: la collaborazione con Adidas. Una collaborazione che copre tutto, dalle tute agli accessori, e naturalmente non possono mancare le sneakers.
Balenciaga rispolvera le Triple S, traducendole nel tipico azzurro Adidas con tanto di tre strisce bianche. Sicuramente andranno a ruba. Ecco però anche felpe con il cappuccio, tute, calzini e un borsone di pelle in due varianti, bianca o nera. Il borsone da palestra più lussuoso e costoso che si possa immaginare. Sotto il trifoglio di Adidas compare però il logo di Balenciaga, tanto per certificare il matrimonio.
Diversi pezzi di questa collezione sono disponibili soltanto in pre-ordine, una possibilità aperta solo fino al 29 maggio. Bisogna affrettarsi, insomma.

https://www.esquire.com/it/stile/moda-uomo/a40075690/balenciaga-adidas-primavera-2023/