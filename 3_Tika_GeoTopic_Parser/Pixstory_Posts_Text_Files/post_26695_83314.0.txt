Dalla Hollywood Boulevard a ciò che la maison fiorentina definisce un laboratorio, ma anche un rave o un’arena costellata di epifanie: la nuova campagna pubblicitaria Gucci Love Parade, alle porte della stagione moda Primavera Estate 2022, riprende in mano il fil rouge della sfilata tenutasi in California lo scorso novembre 2021. E ne amplifica la potenza della narrativa insieme a volti e nomi cari alla griffe, che proprio lo scorso anno ha celebrato i suoi primi 100 anni con la collezione Gucci Aria.