Pesca dalla Premier League la Roma per il nuovo acquisto che andrà a rimpolpare il centrocampo giallorosso. Parliamo di Nemanja Matic ormai trentatreenne, ma giocatore di grande esperienza e sostanza. Arriva dal Manchester United come svincolato dopo una stagione da 32 presenze con i Red Devils. Un colpo voluto fortemente da José Mourinho che ha già lavorato con lui e ha spinto per averlo nel pacchetto di centrocampo.