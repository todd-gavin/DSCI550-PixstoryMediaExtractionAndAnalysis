In un roseto cresciuto sui resti delle storiche mura romane della city, Priya Ahluwalia porta in scena uno show co-ed per la s-s 2023. «Questa collezione offre a me, al team e ai nostri clienti l'opportunità di conoscere la vastità delle nazioni africane e sperimentare l'ampiezza e la bellezza dell'umanità nera», spiega la designer. Silhouette tailored si animano di print e colori del continente meridionale con omaggi a 54 dei suoi 56 stati.
Piace lo styling con copricapo si stoffa piegata e gli ampi pants multicolor. La sfilata è occasione per il lancio di alcuni Nft realizzati dalla tech company Bnv. «Il web3 non è un luogo diverso e occorre fare molto di più per garantire che le basi dell'uguaglianza siano visibili nell'attività quotidiana man mano che la comunità cresce. E di dare una presenza all’Africa in questo mondo virtuale». Il denim si trasforma in print logo particolarmente riuscite, anche se il vero winner è la fusione di tailoring con tradizioni dal nord e sud del Sahara.

https://www.mffashion.com/news/livestage/ahluwalia-nell-african-garden-202206141353376158