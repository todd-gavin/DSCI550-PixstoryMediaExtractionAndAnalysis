L'UNICEF sta distribuendo 457 tende ad alte prestazioni per sostenere la riapertura delle scuole nei distretti colpiti dalle inondazioni in Uganda. La tenda di 72 metri quadri - include un sistema di ventilazione e reti sopraelevate per l’ombra per tenere la temperatura interna più fresca con climi caldi e secchi; kit elettrici e ad energia solare per luce ed energia e finestre a tre strati per aiutare a bloccare le zanzare portatrici di malattie. Le pareti dritte permettono di avere più spazio per il distanziamento sociale.  “Per quasi due anni, i bambini nel paese hanno sofferto le chiusure prolungate delle scuole a causa della pandemia, combinate a eventi climatici estremi che hanno distrutto le scuole nel paese. La loro istruzione e il benessere hanno ne hanno fortemente sofferto. L’UNICEF sta lavorando con il governo per aiutare ogni bambino a recuperare l’istruzione che ha perso,” ha dichiarato Munir Safieldin, Rappresentante UNICEF in Uganda. “Le nuove tende forniranno ambienti sicuri per i bambini nelle aree colpite dai disastri, che consentiranno loro di continuare a studiare, giocare e socializzare.” I bambini in Uganda hanno subito la chiusura delle scuole più duratura a livello globale, perdendo 83 settimane di scuola. Il governo prevedeva che un terzo degli studenti avrebbe abbandonato completamente la scuola. L'impatto devastante delle restrizioni del COVID-19 è stato aggravato da pesanti inondazioni in alcune parti del paese. L’UNICEF sta fornendo anche 540 banchi e 30 lavagne alle scuole colpite dai danni delle inondazioni. 
L’Uganda è stato uno dei 3 paesi a testare i prototipi, che sono stati utilizzati come centri sanitari per i rifugiati sud sudanesi nel nord-ovest del paese nell'insediamento per rifugiati di Bidi Bidi, a Yumbe. L'UNICEF ha lavorato fianco a fianco con i produttori per perfezionare e migliorare le caratteristiche del prodotto, in particolare quelle che mantengono le tende fresche nei climi caldi e secchi. Le tende sono state testate anche nelle Filippine per il clima umido e piovoso e in Afghanistan per il freddo estremo.