Era il 18 gennaio 2017 quando l'Hotel Rigopiano, nel comune di Farindola (Pe), venne sepolto sotto una valanga. Gli ospiti dell'hotel, travolto e distrutto, morirono travolti dalla montagna di neve. Furono in 29 a perdere la vita. I soccorsi, arrivati a piedi facendosi strada nella neve alta diversi metri, non poterono che constatare il decesso di chi si trovava in hotel al momento della frana. Nel giorno della memoria, domani, ci saranno, come sempre la fiaccolata e la messa ma i parenti delle vittime sono delusi e arrabbiati per un processo che vede alla sbarra degli imputati 30 persone che è ancora alla fase preliminare. I reati contestati vanno, a vario titolo, dal crollo di costruzioni o altri disastri colposi, all’omicidio e lesioni colpose, all’abuso d’ufficio e al falso ideologico. Il Procuratore capo di Pescara ha chiesto, stando a quanto riportato dalla stampa, un calendario serrato di udienze per arrivare a sentenza prima della fine dell’anno.