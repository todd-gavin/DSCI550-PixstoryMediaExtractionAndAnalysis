«È il dominio del meraviglioso, quello della Biennale di quest’anno, del fantastico, dove l’ostensione di un corpo frammentato, disobbediente, ibrido, fluttuante, permeabile e robotico sancisce la fine della centralità dell’uomo e ci spinge inevitabilmente verso scenari di post-umanità» così Vogue, attraverso le parole della sua responsabile dei contenuti Francesca Ragazzi, raccontava quello che tra un paio di settimane si potrà visionare alla Biennale d’Arte di Venezia.
La ricerca, l’interrogarsi su cosa significhi e quanto importi la corporeità fisica dell’uomo in un mondo post industriale e -ormai- anche post pandemico è un argomento di forte interesse. È il tema della Biennale, della nuova mostra in Fondazione Prada (Useless Bodies) e persino dell’ultimo numero di Vogue Italia.
Ma che significa “ritornare umani” e soprattutto è possibile rintracciare la data in cui abbiamo smesso davvero di esserlo? Se sì, questa è collocabile temporalmente vicino a noi o ci siamo lasciati dietro pezzetti di noi dall’invenzione della spoletta volante tanto cara agli studenti liceali?
Vogue Italia indaga il modo di comunicare extra o post corporeo attraverso le meravigliose fotografia di Rafael Pavarotti che immortala una Vittoria Ceretti metallica a metà tra l’automa e un’angelo in YSL.