L'ex calciatore di Ajax e Twente Jody Lukoki, attaccante di 29 anni, è morto per cause ancora ignote. La notizia si apprende proprio dal Twente, squadra olandese che lo aveva messo sotto contratto nel luglio del 2021 e con cui aveva giocato fino a febbraio 2022. 

"Questa mattina l'FC Twente ha ricevuto la terribile notizia della morte di Lukoki. Il club è scioccato e profondamente scioccato da questo tragico evento. L'FC Twente augura ai suoi cari tanta forza per elaborare questa profonda perdita". Sulle cause del decesso si sa ancora poco.

Lukoki è nato in Congo ma si è trasferito presto (con i genitori e un fratello) in Olanda a causa della guerra nel suo Paese. Nei Paesi Bassi ha iniziato a giocare a calcio arrivando a esordire nella massima serie con l'Ajax, prima dei trasferimenti in prestito al Cambuur e successivamente al Ludogorets in Bulgaria. Prima del Twente esperienza negativa allo Yeni Malatyaspor.