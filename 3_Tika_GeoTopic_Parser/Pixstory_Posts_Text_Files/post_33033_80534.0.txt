Farà di tutto Sofia Goggia per provare a difendere il suo oro olimpico conquistato a Pyeonchang quattro anni or sono, e perciò, essendo ancora in piena fase di recupero dal suo infortunio al ginocchio, ha deciso di non rischiare e di rinunciare al Super-G che verrà disputato nella notte italiana (ore 4) per concentrarsi esclusivamente sulla discesa libera del 15 febbraio prossimo. Al via ci sarà comunque tanta Italia, con tre azzurre su quattro candidate al podio: l'argento in gigante, Federica Brignone, Marta Bassino, oro iridato nel parallelo, ed Elena Curtoni, fresca vincitrice in coppa del mondo. Il posto della Goggia sarà preso da Francesca Marsaglia.