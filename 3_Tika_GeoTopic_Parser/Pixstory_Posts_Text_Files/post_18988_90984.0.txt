La finale degli spareggi playoff l'avrebbe potuta giocare l'Italia, invece il Portogallo ha affrontato la Macedonia e il pronostico è stato ampiamente rispettato. Cristiano Ronaldo a 37 anni parteciperà al suo quinto Mondiale grazie al 2-0 finale firmato da una doppietta di Bruno Fernandes. Per i portoghesi è tutto facile e dopo un primo momento iniziale in cui hanno studiato gli avversari, hanno preso in mano la partita e tenuto in mano il gioco senza mai rischiare.

La superiorità si è vista tutta a Oporto e il Portogallo vincendo si qualifica per Qatar 2022 come testa di serie. I due gol in entrambi i tempi: il primo Bruno Fernandes lo segna su assist di Cristiano Ronaldo dopo un disimpegno suicida di Stefan Ristovski. Nel secondo tempo il raddoppio in cui il fantasista del Manchester United ha sfruttato al meglio un cross al bacio di Diogo Jota.

Portogallo-Macedonia 2-0

Reti: 32', 65' Bruno Fernandes

Portogallo (4-3-3): Diogo Costa; Cancelo, Danilo, Pepe, Nuno Mendes; Bruno Fernandes (88' Matheus Nunes), Moutinho (91' Vitinha), Otavio (77' William Carvalho); Bernardo Silva (87' João Felix), Cristiano Ronaldo, Diogo Jota (77' Rafael Leão). Ct. Fernando Santos

Macedonia del Nord (4-4-2): Dimitrievski; S. Ristovski, Velkovski, Musliu, Alioski; Elmas (87' Nikolov), Bardhi, Ademi, Trajkovski (59' Churlinov); M. Ristovski (46' Miovski), Kostadinov (75' Askovski). Ct. Milevski