La notizia inevitabile è arrivata dai vertici UEFA. Dopo la sfuriata del Presidente del Paris Saint-Germain negli spogliatoi dell’arbitro Makkelie al termine della gara contro il Real Madrid ecco giungere i provvedimenti da parte della UEFA. Inevitabili, perché Al Khelaifi e il Direttore Sportivo Leonardo hanno fatto un vero putiferio dopo la gara che li ha visti uscire dalla Champions League. Sul banco degli imputati il direttore di gara per aver permesso ai Blancos di rientrare in pratica con un gol di Benzema, secondo la dirigenza francese, arrivato dopo un intervento falloso dello stesso attaccante su Donnarumma. Al-Khelaifi e Leonardo avrebbero mostrato comportamenti aggressivi entrando nello spogliatoio di Makkelie al termine
della partita e ora rischiano una squalifica e una multa salata da pagare.