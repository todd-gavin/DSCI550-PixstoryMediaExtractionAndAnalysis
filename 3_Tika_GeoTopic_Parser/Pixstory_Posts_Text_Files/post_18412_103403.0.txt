Ancora una volta il gran premio di Monaco per Charles Leclerc è stregato. Il ferrarista è partito in Pole Position e ci teneva tantissimo a fare bene, non solo per la classifica piloti, ma anche perché correva a casa sua. Invece è arrivato solo un quarto posto dopo parte della gara passata in testa con 7" di vantaggio sui rivali, ma a causa di un incredibile errore di strategia nel muretto box Ferrari è stato perso terreno e alla fine il pilota francese non è arrivato nemmeno sul podio.

“Non si possono commettere questi errori", ha commentato Leclerc a fine gara, "Provo tante sensazioni in questo momento però chiaramente c’è amarezza, delusione e rabbia. Ero in testa con circa 7″ di vantaggio e abbiamo commesso una serie di errori di strategia che non ci possiamo permettere. Perdere un successo del genere qui, a casa mia, con punti in campionato che se ne vanno fa male. Amo questo team ma dobbiamo crescere e fare meglio perché così non va bene”.