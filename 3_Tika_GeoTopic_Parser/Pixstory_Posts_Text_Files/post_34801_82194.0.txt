Ora è ufficiale. Jannik Sinner e il suo storico coach Riccardo Piatti si separano. La notizia era nell'aria da settimane ma solo ora è arrivata l'ufficialità e un comunicato del tennista diffuso sui social network: "Dopo molti anni di successo insieme", scrive Sinner, "io e il mio team abbiamo deciso di separarci. Vorrei ringraziare Riccardo, Dalibor, Claudio, Andrea, Cristian e Gaia per tutto quello che hanno fatto per me dall'inizio della mia carriera fino ad ora. Riccardo Piatti in particolare, mi ha insegnato tante cose che rimarranno per sempre parte del mio tennis. Sono stati creati molti ricordi speciali e guarderò sempre indietro al tempo che abbiamo trascorso insieme con affetto".

Il futuro sembra altrettanto scritto quanto lo era questa separazione. Il nuovo coach di Sinner sarà Magnus Normal, l'ex numero 2 del mondo. Prima che i due inizino a lavorare insieme però il tennista azzurro continuerà a prepararsi con Simone Vagnozzi, l'ex allenatore di Marco Cecchinato con cui quest'ultimo raggiunse la semifinale del Roland Garros.