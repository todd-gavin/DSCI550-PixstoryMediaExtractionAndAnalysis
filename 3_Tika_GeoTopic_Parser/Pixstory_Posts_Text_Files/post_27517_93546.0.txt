Max Verstappen lancia ufficialmente la sua nuova scuderia. Da sempre grande appassionato di videogiochi –è un fenomeno con il famoso titolo calcistico Fifa, oltre a essere un maestro (anche) sui simulatori di guida, iRacing in testa – il campione del mondo di Formula 1 cementifica il suo rapporto con il mondo delle corse virtuali fondando il team “Verstappen.com Racing”. Che sarà impegnato nell’Esport, certo, ma non solo: la squadra gestita dall’entourage di Max scenderà infatti in pista anche in gare reali supportando ad esempio il programma di corse del papà Jos. L’olandese gestirà questa nuova esperienza anche con il supporto di Red Bull e del team Redline, una delle scuderie di Simracing più vincenti del panorama Esport.

Foto: Instagram maxverstappen1