Nella nuova classifica della Fifa, pubblicata dopo le ultime partite delle nazionali, compresa la Coppa d'Africa e le qualificazioni ai prossimi Mondiali, per l'Italia non cambia nulla. Gli azzurri restano al sesto posto del ranking, ma non più dietro all'Argentina che scavalca l'Inghilterra dal quinto al quarto posto. A guidare la classifica ancora una volta il Belgio, seguita da Brasile e Francia. Tra le prime dieci figurano ancora Spagna (settima), Portogallo (ottavo), Danimarca (nona) e Olanda (decima).

La nazionale che è migliorata più delle altre dalla scorsa classifica a oggi è il Gambia, salito di 25 posizioni passando dalla 150' alle 125'. Sale anche il Senegal, fresco vincitore della Coppa d'Africa, che guadagna il 18' posto del ranking Fifa.