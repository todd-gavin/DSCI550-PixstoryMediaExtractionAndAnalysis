Sta meglio ed è in fase di recupero lo scrittore di origine indiana, naturalizzato statunitense, Salman Rushdie, colpito con una serie di pugnalate, venerdì mentre teneva una conferenza a New York.
Il suo agente ha detto che l’autore de I versetti satanici non è più sotto ventilazione forzata, e di fatto è entrato nella fase di recupero, anche se le condizioni restano gravi e sotto continua osservazione.
Hafi Matar, l’uomo di 24 anni, libanese di origine ma residente nel New Jersey, arrestato per l’aggressione è accusato di tentato omicidio.