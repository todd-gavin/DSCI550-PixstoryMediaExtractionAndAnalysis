Gli Australian Open rimangono senza tenniste italiane. Camila Giorgi è stata eliminata al terzo turno dalla numero uno al mondo, Ashleigh Barty, in due set con il punteggio di 6-2, 6-3.

La tennista marchigiana, 33esima al mondo, era alla sua decima partecipazione agli Open di Australia dove per la quarta volta è approdata al terzo turno.

Eliminata anche la detentrice del torneo, la tennista giapponese Naomi Osaka. Ci sono voluti tre set nel match contro l'americana Amanda Anisimova (60esima al mondo) che alla fine ha avuto la meglio nonostante fosse andata sotto (4-6, 6-3, 7-6).