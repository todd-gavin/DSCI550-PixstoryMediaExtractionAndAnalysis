Venerdì 8 luglio alle 20.30 il regista Silvio Soldini sarà presente alle Centrale dell’Acqua di piazza Diocleziano 5, il museo d’impresa di MM, per la proiezione del film Interdependence. Un lavoro congiunto di undici cineasti provenienti da undici paesi diversi: dal Marocco all’Islanda, dalla Cina al Brasile, con la partecipazione per l’Italia del regista milanese.
 
La serata (a ingresso libero) fa parte delle iniziative della rassegna “L’immagine della natura. Fotografia, laboratori, eventi”. Una manifestazione organizzata da MM in collaborazione con BioArt visual e Verdeacqua, per promuovere la fotografia naturalistica come strumento di comunicazione della natura, di supporto alla gestione e conservazione del patrimonio naturalistico e per favorire comportamenti di maggiore eco-sostenibilità.