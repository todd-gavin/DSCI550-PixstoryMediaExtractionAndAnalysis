Lunedì Roberto De Zerbi è rientrato in Italia dall’Ucraina, dopo l’inizio del conflitto nel Paese. L’allenatore dello Shakthar Donetsk ha vissuto giorni difficili e ha commentato così la situazione, intervistato da Radio 105: “Il primo sentore di pericolo l’ho avuto il lunedì quando Putin ha fatto la conferenza riguardante il Donbass: quella sera sono andato a dormire in hotel. L’altro segnale è stato quando dalla bielorussia continuanavano ad arrivare truppe russe. Quando ero lì, non ho avuto modo di pensare. Ora in italia sentirò tutto il carico emozionale di quei momenti. Le giornate erano di 24 ore, passavano lentamente perché non dormivi e la notte sentivi di tutto. Cercavamo di organizzare la fuga senza ansia: prima del coprifuoco, saremmo potuti scappare ad ogni ora. Ma scappare significava restare 4-5 giorni in strada senza cibo, acwua e benzina. Non ho mai avuto paura di non tornare. Ma che saltasse internet, la luce o che mancassero l’acqua calda e le scorte, sì. La popolazione mi ha stupito molto: a kiev sono pronti a combattere perché stanno difendendo la loro libertà. Per ciò che ho visto, possono continuare ancora a lottare perché sono tosti: il campione di pugilato si è messo a combattere, un mio magazziniere ha già preso in braccio il fucile. È gente con una grande orgoglio”.