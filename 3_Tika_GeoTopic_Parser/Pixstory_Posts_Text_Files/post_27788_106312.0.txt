Il dilemma della vigilia dell’appuntamento di Baku è stato (almeno per il momento) risolto dal documento ufficiale con cui la FIA ha ufficializzato i nuovi pezzi di ricambio montati in macchina nel venerdì di prove libere del GP Azerbaijan. Per la Ferrari di Leclerc, che aveva un turbo e una MGU-H indisponibili dopo la rottura di Barcellona, la soluzione è intermedia: sulla F1-75 numero 16 c’è infatti un nuovo turbo ma non una nuova MGU-H, che quindi resta quella usata nelle prime quattro gare della stagione e, poi, anche a Monte Carlo. Novità anche per la Red Bull del rivale Max Verstappen, che scende in pista con una power unit tutta nuova dopo aver percorso ben 7 GP con la prima unità: un bel vantaggio da sfruttare sui lunghi rettilinei della 
pista di Baku. 

Foto: Instagram scuderiaferrari