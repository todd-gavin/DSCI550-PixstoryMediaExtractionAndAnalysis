Momento storico per il calcio italiano. Maria Sole Caputi Ferrieri è stata promossa in Can A e B e sarà la prima donna ad arbitrare in Serie A. Alfredo Trentalange, presidente AIA, ha commentato: "E’ un momento molto bello e di grandissima soddisfazione ed è anche triste pensare che qualcuno si stupisca dell’arrivo di una donna, donne che fra l’altro hanno magari sensibilità maggiori, sono più ricercatrici e meno presuntuose, fanno più cose contemporaneamente, insomma hanno anche margini enormi di miglioramento". Assieme alla 31enne livornese sono stati promossi anche gli arbitri Rutella, Gualtieri, Perenzoni e Feliciani.