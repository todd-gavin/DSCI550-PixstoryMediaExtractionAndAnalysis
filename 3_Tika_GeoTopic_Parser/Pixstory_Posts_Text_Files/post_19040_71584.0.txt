Altro che finito: Carlo Ancelotti riporta a Madrid la Supercoppa Spagnola grazie alla vittoria per 2-0 del suo Real contro l'Athletic Club. Un risultato che consegna il ventunesimo trofeo in carriera per l'allenatore italiano che dopo l'esperienza al Napoli e all'Everton sembrava essere sulla via del tramonto. Invece la chiamata del Real Madrid gli ha dato nuova linfa vitale e i risultati lo stanno premiando. Oltre alla Supercoppa (trofeo già in bacheca) è primo in classifica in campionato e agli ottavi di Champions League.

Il trofeo conquistato contro l'Athletic Club porta Ancelotti a risollevare una coppa a distanza di quasi 5 anni: l'ultimo trionfo era datato agosto 2017 quando conquistò la Supercoppa di Germania col Bayern ai rigori sul Borussia Dortmund.

Nel match di ieri sera sono andati a segno Luca Modric al 38' e Karim Benzema su calcio di rigore al settimo della ripresa. Real in dieci uomini negli ultimi minuti per l'espulsione di Eder Militao.