Il colombiano Santiago Buitrago trionfa in solitaria sul traguardo del Lavarone, davanti all'olandese Leemreize di 35 secondi e al ceco Hirt - vincitore della tappa di martedì - a 2'28. Gli uomini di classifica hanno lasciato fare, lottando tra di loro con Carapaz, quinto di giornata, che resta maglia rosa con tre secondi di margine su Hindley, difendendosi bene dagli attacchi dell'australiano. Landa si è staccato nel finale, perdendo 6", Almeida ha perso 1"04. Nulla da fare per Nibali e Pozzovivo, anch'essi staccati. Nibali è giunto 17° a oltre 2 minuti da Carapaz, Pozzovivo è crollato a quasi 9 minuti dall'ecuadoregno. In classifica, dietro ai primi due, c'è Landa a 1'05, poi Almeida a 1'54 e Nibalia a 5'48, seguito a stretto giro da Pello Bilbao (+6'19) e Jan Hirt (+7'12). Domani tappa per velocisti da Borgo Valsugana a Treviso.