Victoria Azarenka è stata eliminata ai 16mi di finale del torneo WTA di Indian Wells dalla kazaka Elena Rybakina, ma non è questa la notizia. L'atleta bielorussa, costretta a giocare senza bandiera e nazionalità dalle regole della federazione per via dell'invasione in atto di Russia e Bielorussia nei confronti dell'Ucraina, è scoppiata in lacrime sul 2-2 del secondo set, mentre si accingeva a servire, mostrando tutto il suo disappunto e la sua sofferenza per una situazione al di fuori del suo controllo. Più tardi, in conferenza stampa, prenderà una netta posizione contro la guerra.