Sorprese e gol non sono mancati anche nel lunedì di Pasquetta con ben due posticipi della 33esima giornata del campionato di calcio di Serie A. A Napoli, gli azzurri di Luciano Spalletti, hanno pareggiato per 1 a 1 contro la Roma di José Mourinho: al gol di Lorenzo Insigne su calcio di rigore all’11esimo, ha poi risposto in pieno recupero Stephan El Shaarawy. Un pareggio che, però, non serve a nessuna delle due contendenti: il Napoli perde infatti terreno da Inter e Milan e arranca sempre più nella lotta Scudetto, mentre la Roma non riesce ad approfittare del pareggio interno della Juventus contro il Bologna. Nella partita delle 21.00, poi, Atalanta sconfitta in casa contro il Verona: alle due reti degli scaligeri, in gol con Ceccherini nel recupero del primo tempo e con Koopmeiners al 55esimo, ha risposto il bergamasco Scalvini solo all’82esimo. 

Foto: Instagram officialasroma