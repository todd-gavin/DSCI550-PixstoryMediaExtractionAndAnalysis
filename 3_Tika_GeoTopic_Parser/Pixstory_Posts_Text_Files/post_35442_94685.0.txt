Il Torino è alle prese con due infortuni non da poco. Si preannuncia un finale di stagione difficile per i granata che probabilmente perdono due delle loro pedine più importanti. Belotti e Pobega infatti non sembrano pronti a tornare in campo presto. Il Gallo Belotti ha rimediato un problema al flessore destro, la speranza per lo staff medico del Torino è che si tratti di un'elongazione o al massimo di una lesione di primo grado. Qualora però fosse confermata la lesione Belotti giocherebbe al massimo le ultime 2-3 partite, ma se il problema dovesse essere più grave allora il suo campionato sarebbe già terminato. Pobega invece ha subito un trauma distorsivo alla caviglia. Anche lui come il compagno sarà valutato con esami strumentali nelle prossime ore.