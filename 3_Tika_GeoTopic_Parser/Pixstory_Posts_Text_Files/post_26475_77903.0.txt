Il couturier romano ha disegnato due nuovi tutù per il Gala internazionale Les Étoiles, in scena domenica 30 e lunedì 31 gennaio all’Auditorium Parco della Musica di Roma.
«Qualche anno fa, mentre mettevo ordine nel mio archivio di disegni per la Fondazione mi imbattei in una vecchia busta ingiallita, il cui contenuto mi riportò indietro nel tempo, al 1948, quand’ero uno studente 18enne dell’Accademia di Belle Arti» ha raccontato il couturier. «La busta conteneva bozzetti di miei costumi per una rivista musicale che doveva tenersi a Buenos Aires. Ricordo ancora con quale passione e quante attese mi ero dedicato a creare quei costumi. Peccato che, come spesso accade, quel progetto non andò in porto. Gli eventi della mia vita professionale presero la piega che tutti conosciamo, ma se le cose fossero andate diversamente oggi forse vivrei in Argentina e non sarei un creatore di moda, ma un costumista!