Toronto Raptors - Philadelphia 76ers 101-104
Serata memorabile in Canada per Philadelphia, una delle candidate al titolo 2022. I ragazzi di coach Rivers hanno ottenuto una vittoria fondamentale per il passaggio del primo turno di playoff andando a vincere a Toronto grazie a una tripla segnata allo scadere da Joel Embiid e portandosi sul 3-0 nella serie. Un risultato sorprendente per come si erano messe le cose: i 76ers erano finiti sotto anche di 17 punti nel corso del primo tempo e non sono mai stati in vantaggio fino al canestro finale. Embiid sigilla così una prestazione da 33 punti, ben supportato dai 19 e 10 assist di James Harden.
Boston Celtics - Brooklin Nets 114-107
I Celtics si portano avanti 2-0 sui Nets, traditi dalle stelle Kevin Durant e Kyrie Irving e crollati nel quarto quarto perso con un parziale di 29 a 17 per i padroni di casa. Ottima prestazione corale per Boston che ha ben sette uomini in doppia cifra di puti, guidati dai 22 di Jaylen Brown. Per Brooklyn ci sono 27 punti per Durant, che però registra un terribile 4/17 al tiro che si somma al 4/14 di Irving.
Milwaukee Bucks - Chicago Bulls 110-114
Chicago porta in parità la serie con i campioni uscenti grazie a uno strepitoso DeMar DeRozan. Il numero 11 realizza il suo massimo in carriera di punti di playoff (41), ben supportato dal resto del quintetto dei Bulls che vede oltre quota 20 punti anche Nikola Vucevic (24). Per i Bucks non bastano i 33 più 18 rimbalzi e 9 assist della stella Giannis Antetokounmpo, ma soprattutto c'è apprensione per le condizioni di Khris Middleton, uscito per una distorsione al ginocchio ancora da valutare.