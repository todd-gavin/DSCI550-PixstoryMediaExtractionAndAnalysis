Sarà Max Verstappen a partire dalla pole position nella Sprint Race in programma domani al Red Bull Ring. L'olandese ha preceduto di appena 29 millesimi Charles Leclerc e di 82 l'altra Ferrari di Carlos Sainz. Ancora una volta è stata una sessione di qualifiche tiratissima, con la decisiva Q3 interrotta due volte per gli incidenti che hanno coinvolto le due Mercedes di Lewis Hamilton (10° alla fine) e George Russell (5°), entrambi finiti pesantemente contro le barriere ma senza conseguenze fisiche. La seconda fila è completata da Sergio Perez, che potrebbe però incorrere in una retrocessione sulla griglia di partenza per non aver rispettato i limiti della pista nel finale della Q2. Molto bene quest'oggi anche le Haas e le Alpine che portano entrambe le monoposto nella top10, con Esteban Ocon che partirà dalla terza fila davanti a Kevin Magnussen, Mick Schumacher e Fernando Alonso. Domani la gara Sprint di 100 km che assegnerà i primi punti e definirà la griglia di partenza del GP Austria.