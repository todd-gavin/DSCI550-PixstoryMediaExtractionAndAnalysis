Giovedì ricco di emozioni e sorprese, quello dell’Europa League e della Conference League, le due coppe europee “minori”. Nell’andata delle semifinali dell’ex Coppa Uefa, il Lipsia ha sconfitto per 1-0 i Glasgow Rangers, mentre il West Ham è capitolato in casa per 1-2 contro l’Eintracht di Francoforte. Ma le grandi attenzioni e speranze dell’Italia del pallone erano tutte rivolte sulla Conference League, dove è ancora in 
corsa la “nostra” Roma: i giallorossi di José Mourinho hanno pareggiato per 1-1 in trasferta contro il Leicester, con il gol di Lorenzo Pellegrini al 15esimo cui hanno risposto gli inglesi al 67esimo grazie all’autorete di Gianluca Mancini. Nell’altro match, il Feyenoord ha invece battuto in casa l’Olympique Marsiglia per 3-2. 

Foto: Instagram europacnfleague