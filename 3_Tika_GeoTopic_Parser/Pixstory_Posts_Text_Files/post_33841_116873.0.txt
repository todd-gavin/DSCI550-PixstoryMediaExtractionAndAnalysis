Lo aveva scritto su un foglietto quando aveva 8 anni. Un sogno di quelli che vengono facili quando l’immaginazione è fervida e i limiti non esistono: «Vorrei diventare un calciatore professionista e giocare con il Barcellona». Ma chi lo avrebbe detto al piccolo Christensen che 18 anni dopo sarebbe riuscito nel suo intento. 

Svincolatosi dopo l’esperienza al Chelsea, il difensore danese era uno dei parametri zero più appetibili sul mercato. Niente da fare per tutte le pretendenti: quando bussa la tua squadra del cuore, c’è ben poco da fare. «Mi sono innamorato del Barcellona di Ronaldinho. Oggi sono qui, ancora non ci credo», ha rivelato Andreas durante la presentazione ufficiale al popolo azulgrana.

Fonte: Mundo Deportivo