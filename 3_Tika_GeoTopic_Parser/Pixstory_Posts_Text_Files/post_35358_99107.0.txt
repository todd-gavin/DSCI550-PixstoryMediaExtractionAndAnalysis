Atalanta corsara in Liguria. Buona la vittoria, ma sotto il piano del gioco ancora una volta i nerazzurri non hanno convinto. Lo Spezia va infatti in gol con l’unico tiro in porta effettuato e con 0 corner e il 34,8% di possesso palla non può mettere in difficoltà una squadra che ambisce a giocare ancora una volta le competizioni europee. Andiamo a vedere insieme le statistiche del match nel dettaglio per capire le difficoltà riscontrate dalla squadra di Gasperini che in ogni caso torna a Bergamo a bottino pieno. 

Spezia:

Possesso palla: 34,8%
Tiri in porta: 1
Tiri respinti: 0
Fuorigioco: 4
Corner: 0
Cross: 8
Dribbling: 13
Falli subiti: 10
Ammonizioni: 2

Atalanta:

Possesso palla: 65,2%
Tiri in porta: 6
Tiri respinti: 5
Fuorigioco: 3
Corner: 3
Cross: 13
Dribbling: 14
Falli subiti: 12
Ammonizioni: 3

I bergamaschi dominano il gioco dall’inizio alla fine e chiudono con il 65,2% totale di possesso palla. Nonostante questo sono state tante le difficoltà riscontrate da Freuler e compagni. 3 corner e 13 cross non hanno infatti fruttato al meglio per gli ospiti che hanno risolto la gara con giocate dei singoli all’interno dell’area e da calcio di punizione. Buono a questo proposito il dato sui dribbling 14 e i tiri nello specchio della porta difesa da Provedel: 6 totali e altri 5 respinti. Senza una punta di peso come Zapata, fermo ai box per infortunio quest’oggi, l’Atalanta si affida all’imprevedibilità e questo la porta anche a finire per tre volte in fuorigioco, dato più unico che raro per i nerazzurri. Una seria riflessione va fatta anche sul tempo effettivo di gioco. Sul punteggio di 1-1 infatti lo Spezia non ha esitato ad operare reiterate perdite di tempo sotto lo sguardo impassibile dell’arbitro Maresca. Per migliorare la qualità del gioco italiano è necessario un cambiamento radicale. Atalanta che in ogni caso supera gli avversari con buona determinazione. Ora avrà di fronte il Milan di Pioli in lotta per lo scudetto e serviranno ben altri ritmi di gioco per poter tornare a casa con dei punti utili alla qualificazione alle prossime competizioni europee.