Dopo una prima sessione di prove libere all’insegna dei piloti spagnoli, nelle prove libere 2 del GP di Catalunya sulla pista di Barcellona, è l’Aprilia a fare la voce grossa. Il più veloce di tutti è stato infatti Aleix Espargaró, una delle grandi sorprese in positivo di questo primo scampolo di stagione, che ha fatto segnare il miglior tempo assoluto in 1:39.402, seguito a tre decimi di gap dal compagno di squadra Maverick Vinales. Archiviata la mattinata negativa, le Ducati sono tornate davanti, con Enea Bastianini in terza posizione, Francesco Bagnaia in quarta e Jorge Martin in quinta. Ottavo il leader del Mondiale Fabio Quartararo, che paga oltre 7 decimi dal leader. Domani alle 9.55 la terza sessione di prove libere del weekend, poi si inizierà a fare davvero sul serio con le Qualifiche al via dalle 14.10. 

Foto: Instagram motogp