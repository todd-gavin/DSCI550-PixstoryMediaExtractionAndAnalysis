Scudetto vinto dopo 11 anni: il Milan sembra esser tornato ai fasti di un tempo, anche grazie al lavoro della bandiera e attuale direttore tecnico, Paolo Maldini. Nel corso di un'intervista rilasciata a La Gazzetta dello Sport, però, Maldini non ha fatto a meno di rimarcare la propria delusione per la situazione contrattuale: lui e il ds, infatti, sono ancora in scadenza. "Trovo poco rispettoso che l'amministratore delegato ed Elliott non si siano neanche seduti a parlare con me e il ds Massara. La proprietà non si è mai avvicinata a noi e questa cosa non va bene. Siamo in scadenza e non abbiamo rinnovato.

Potrebbero parlarci anche solo per dirci: 'Il Vostro lavoro non è stato abbastanza buono per continuare'. A me piacerebbe essere una garanzia per il milanista, ma non sono la persona giusta per fare un progetto senza idea vincente. La verità è che questa proprietà non si è mai seduta al tavolo con noi. E non va bene".