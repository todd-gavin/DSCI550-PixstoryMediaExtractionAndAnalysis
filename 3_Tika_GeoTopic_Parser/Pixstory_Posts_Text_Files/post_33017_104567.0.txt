Si sono svolte le FP1 e le FP2 del Gran Premio della Catalunya al Montmelò di Barcellona, e le moto italiane sono state protagoniste. Se al mattino il migliore era stato Alex Rins con la Suzuki, al pomeriggio sono emersi dirompenti i due ragazzi spagnoli dell'Aprilia, Aleix Espargaro e Maverick Vinales, che hanno ottenuto i migliori tempi. Bene anche Enea Bastianini e Francesco Bagnaia, che con la Ducati si sono piazzati in 3° e 4° posizione a circa mezzo secondo dal leader. Tra gli italiani nella top ten anche Franco Morbidelli, 10° con la Yamaha, mentre tra i big da registrare il nono posto di Fabio Quartararo, mentre Joan Mir è solo 16°. Assente Marc Marquez, che si è operato nella notte al braccio in America, e rientrerà solo più avanti nella stagione, comunque non prima di 3 mesi.