Max Verstappen aggiunge ai suoi successi a Spielberg anche quello nella sprint race di oggi, comandata dall'inizio alla fine senza patemi, rintuzzando il pressing di Sainz (Ferrari) alla prima curva e andandosene via fino al traguardo. 8 punti in più in classifica e uno guadagnato su un Charles Leclerc che ha mostrato un passo ottimo (suo il giro veloce della sprint race) e che nel finale è stato il più veloce in pista. Le possibilità di Leclerc di lottare per la vittoria si sono azzerate subito dopo il via, quando - nonostante un buon abbrivio - ha dovuto alzare il piede alla prima curva facendo passare Sainz, poi subito risorpassato in curva 3. I due si sono dati fastidio fino al settimo giro, e così Verstappen è diventato presto imprendibile. Dietro, buona gara per George Russell quarto, e per Sergio Perez, che ha rimontato dalla 13° alla 5° posizione, rimettendosi in corsa domani per il podio di domani. E se il messicano non ha trovato grosse difficoltà a risalire il gruppo, non è riuscito a farlo Lewis Hamilton, che ha perso un paio di posizioni in partenza e poi passato dieci giri in scia a Mick Schumacher prima di riuscire a sorpassarlo per prendersi un solo punticino, restando dietro a Ocon (sesto) e Kevin Magnussen (settimo). Decimo è arrivato Bottas, poi le due McLaren, in leggera crescita. Non ha preso parte al GP Alonso, per un problema tecnico, mentre Vettel si è ritirato a un giro dalla fine, dopo un contatto con Albon (tra l'altro penalizzato per un altro episodio con Norris).