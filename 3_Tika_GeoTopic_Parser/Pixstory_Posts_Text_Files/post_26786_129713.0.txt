Cos è al centro di una nuova strategia di distribuzione che lo vedrà debuttare nel wholesale dall'autunno. È la prima volta nella sua storia che il marchio, che fa capo al gruppo H&M, sarà distribuito su canali non direttamente controllati dall'azienda. Per svolgere l'operazione, H&M ha stretto una partnership con i grandi magazzini Nordstrom negli Stati Uniti e Breuninger in Germania. In parallelo, per la distribuzione internazionale online ha scelto come partner Yoox. Nordstrom inizierà a distribuire la linea nei flagship store di New York, Westchester, Roosevelt field e Paramus.
Fondata nel 2007, Cos vanta oggi una rete di 267 punti vendita in 47 Paesi ed è presente in 38 mercati attraverso l'e-commerce, lanciato nel 2011.

https://www.mffashion.com/news/livestage/cos-debutta-nel-wholesale-202208191202222604