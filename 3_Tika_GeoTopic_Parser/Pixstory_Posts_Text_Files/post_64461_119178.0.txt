സന്തോഷ് ട്രോഫി ജേതാക്കളായ കേരളത്തിൻ്റെ നായകൻ ജിജോ ജോസഫും ടോപ് സ്കോറർ ജസിനും ഈസ്റ്റ് ബംഗാളിലേക്ക്.

രണ്ടു വർഷത്തെ കരാറിൽ ആണ് ഇരുവരും കൊൽക്കത്ത ക്ലബിൽ എത്തുന്നത്. ഈ ആഴ്ച തന്നെ ഇരുവരും ക്ലബിനൊപ്പം ചേരുമെന്നാണ് റിപ്പോർട്ട്. 

കേരളത്തെ സന്തോഷ് ട്രോഫി ജേതാക്കളാക്കിയ ബിനോ ജോർജ്  ഈസ്റ്റ് ബംഗാൾ റിസർവ് കോച്ചായി ചുമതലയേൽക്കും എന്ന് കഴിഞ്ഞ ദിവസം റിപ്പോർട്ടുണ്ടായിരുന്നു. അതിനിടെയാണ് കേരളത്തിൻ്റെ രണ്ടു പ്രമുഖതാരങ്ങളെ കൊൽക്കത്ത ക്ലബ് സ്വന്തമാക്കിയത്.