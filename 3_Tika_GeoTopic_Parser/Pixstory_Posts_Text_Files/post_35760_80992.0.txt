Michela Moioli e Omar Visintin conquistano il secondo gradino del podio nello snowboard cross misto durante l’ottava giornata delle Olimpiadi invernali di Pechino. La classe 1995 di Alzano Lombardo ha conquistato l'argento in coppia con Omar Visintin, regalando così l'undicesima gioia di queste Olimpiadi all'italia.
Un riscatto importante per Michela che solo pochi giorni fa ha rischiato grosso a causa di una brutta caduta di cui porta ancora i segni in volto. A fine gara ha dichiarato: "Ero davvero molto tesa, ma avevo Omar che, oltre a partir
davanti, mi ha trascinato con la sua tranquillità e
positività. Ho quindi cercato solo di fare una bella gara. In finale ho dato tutto, ma purtroppo la Jacobellis è stata più veloce. Va bene così. È comunque un argento di squadra, una bella prova anche per me perché dopo l'altro giorno mi sentivo giù di morale. In questi due giorni ho fatto fisioterapia alle caviglie per i postumi
della caduta nel singolo, poi Omar ha fatto il bronzo e mi son gasata tantissimo”.