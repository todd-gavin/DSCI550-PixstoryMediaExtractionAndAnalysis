Pareggio in rimonta per l'Inter nell'amichevole contro il Lione a Cesena. Un 2-2 come contro l'altra francese un paio di settimane fa, il Monaco. Un pareggio che, tra l'altro, evita la seconda sconfitta consecutiva nelle amichevoli vista quella contro il Lens. 

I nerazzurri vanno in doppio svantaggio tra il primo e l'inizio del secondo tempo: in rete Lacazette alla mezzora e Cherki poco dopo l'intervallo. 

Per l'Inter il pareggio arriva grazie alle reti di Lukaku prima e Barella poi. Tra le note positive proprio l'attaccante belga che oltre al gol ha giocato un'ottima partita in coppia con Lautaro Martinez. Il pareggio alla fine è il risultato più giusto viste le tante occasioni create dall'Inter ma anche i tre pali colpiti dai francesi.

Prima dell'inizio del campionato i vice campioni d'Italia giocheranno ancora contro il Villareal sabato 6 agosto.