Terza tappa del Giro d'Italia dedicata ai velocisti e programma rispettato, con volata di gruppo sul traguardo di Balatonfured. A vincere è stato uno dei nomi più attesi, ossia il britannico Mark Cavendish. Alle sue spalle si sono piazzati il francese Arnaud Démare e il colombiano Fernando Gaviria. La giornata è vissuta sulla fuga che ha visto protagonisti Samuele Rivi, Mattia Bais e Filippo Tagliani, ripresi però già a 30 km dal traguardo. Mathieu Van Der Poel mantiene la maglia rosa. Domani giorno di riposo e trasferimento in Italia, dove la corsa riprenderà martedì su suolo siciliano con la Avola-Etna, tappa che si preannuncia molto interessante.