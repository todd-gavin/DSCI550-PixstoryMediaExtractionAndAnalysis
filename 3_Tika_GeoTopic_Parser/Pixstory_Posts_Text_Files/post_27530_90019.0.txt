Anche la terza e ultima sessione di prove libere del GP Arabia Saudita vede rosso, con la Ferrari F1-75 di Charles Leclerc che si conferma l'auto più veloce: 1:29.735 per il pilota monegasco, che si prende la miglior prestazione a tempo scaduto, completando un ultimo tentativo da qualifica proprio sotto la bandiera a scacchi. Attenzione però ai rivali di casa Red Bull, probabilmente più vicini e competitivi di quanto non fossero sette giorni fa in Bahrain: Verstappen è secondo a soli 33 millesimi, con Perez subito alle sue spalle, staccato di un decimo dal leader. Proprio il campione del mondo in carica, inoltre, non ha completato il suo secondo tentativo con gomme nuove dopo essere finito lungo in curva 22: un errore che ha vanificato un giro molto rapido, in cui l'olandese aveva segnato il record nel secondo settore, e che lo avrebbe probabilmente messo 
davanti a Leclerc.

Foto: Instagram scuderiaferrari