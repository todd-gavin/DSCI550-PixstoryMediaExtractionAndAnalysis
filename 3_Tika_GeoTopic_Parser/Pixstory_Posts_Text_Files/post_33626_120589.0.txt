Ha lasciato il Milan da capitano e campione d’Italia per tornare nella sua Lazio. Per lui, contratto fino al 2027. L’emozione del primo giorno: «Si è realizzato il mio sogno di quando ero bambino: non volevo giocare in Serie A, ma nella Lazio. Mia nonna, a cui ero molto legato, tifava Lazio. Così come mio papà. È l’emozione più grande della mia vita, sicuramente sportiva ma anche della vita in generale. 

Non c’è niente di male a manifestare la propria fede. Anche se uno ha giocato per tanti anni in una squadra, se porta rispetto e dà il proprio meglio alla squadra per cui sta giocando, può dichiarare tranquillamente quella per cui tifa. Come feci io diversi anni fa.

Andare via dalla Roma per me è stato un passo molto importante perché andavo in un grande club come il Milan e mi sono sentito libero di esprimere per chi tifo. 

Ogni volta che giocavo contro la Lazio parlavo con Tare: ‘Mancano due anni poi uno poi sei mesi. Poi vedremo se sarà possibile’. Ho sempre detto di voler giocare nella Lazio, ma non volevo andare troppo in là con gli anni. Finalmente ce l'ho fatta, è bellissimo».