Fausto Puglisi, direttore artistico di Roberto Cavalli, ha creato per la prossima stagione invernale una collezione lussuosa, dove la protagonista è una donna che domina il gioco dall’alto della sua poliedrica femminilità.

Quando disegno una collezione seguo, più che un'ispirazione, l'amore per una donna libera», ha spiegato Puglisi raccontando la nuova collezione.

«Questa volta - ha precisato - ho pensato a una donna iconica e forte come Maria Sofia di Baviera, sorella di Sissi e ultima regina di Napoli. Grande femminista, viveva a Capodimonte alimentando molti pettegolezzi sulla sua morale e ricevendo in gran segreto il re Francesco II, come se fosse uno dei tanti amanti che le attribuivano».