Dopo appena due giornate di Premier League è già crisi nera per il Manchester United. I Red Devils hanno perso nettamente per 4-0 contro il Brentford: era dal 1992-93 che non perdevano le prime due partite di campionato. Quella stagione finì con la vittorie del titolo, quest'anno sembra il presagio di una stagione avara di soddisfazioni. L'avvio disastroso rende ancora più teso il rapporto con Cristiano Ronaldo, che ieri non è andato a salutare i tifosi a fine partita e che, secondo i tabloid inglesi, avrebbe anche rifiutato di stringere la mano all'allenatore Erik Ten Hag.