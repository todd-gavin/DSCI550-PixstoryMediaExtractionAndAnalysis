Rodrigo De Paul potrebbe tornare in Italia a un anno esatto dal suo addio all'Udinese e la partenza verso Madrid, sponda Atletico. Pare che l'ex numero 10 bianconero non vada troppo d'accordo con Simeone e per questo potrebbe valutare, sia lui sia il club, una possibile partenza. E l'Italia sarebbe una destinazione gradita al giocatore che già ai tempi friulani era corteggiato dall'Inter.

Proprio l'Inter potrebbe farsi avanti qualora ce ne fosse l'opportunità. L'unico problema è il costo: se l'Atletico lo lasciasse partire in prestito allora potrebbe andare in porto l'affare, ma se la società nerazzurra dovesse sborsare dai 30 ai 40 milioni di euro non se ne farebbe niente. Altro nodo però sarebbe l'obbligo di riscatto o meno.

Un'alternativa, molto più complessa, per vedere De Paul nella formazione di Inzaghi, c'è. All'Atletico Madrid interessa Lautaro Martinez e l'Inter molto probabilmente dovrà privarsi di un big. Se i madrileni offrissero De Paul più un conguaglio di 50-55 milioni di euro l'affare sarebbe fatto. Difficile, molto difficile, ma è una strada percorribile.