Il calcio in Germania prende ufficialmente il via questa sera. Lipsia e Bayern Monaco si giocano alla Red Bull Arena il primo trofeo dell'anno, la Supercoppa Tedesca. Il Bayern Monaco arriva all'importante sfida senza Lewandowski, accasatosi ormai al Barcellona, ma forte di Mané, ex punta di diamante del Liverpool che ha già fatto vedere quello di cui è capace. Inoltre i bavaresi hanno vinto tre delle ultime quattro Supercoppe di Germania, la sfida tra chi vince il campionato e la Coppa nazionale.

Il Lipsia, che giocherà in casa, non ha mai giocato questa partita e ci arriva sfavorita sulla carta, ma con tante speranze visto che è ancora inizio stagione ed è tutto possibile. La scorsa stagione il Lipsia ha vinto la Coppa di Germania superando il Friburgo in finale. 

Il match inizierà alle ore 20.