Il 22 luglio del 1952 è una data che molti addetti ai lavori del settore moda non dimenticano: quel giorno, per la prima volta in Italia, fu organizzata una sfilata nell'ormai nota Sala Bianca di Palazzo Pitti, un evento storico che recava la firma di Giovanni Battista Giorgini che ebbe l'intuizione di lanciare la moda italiana nel mondo. Oggi Firenze celebra i 70 anni da quella prima sfilata in quel prestigioso salone da musica e ballo che da quel momento avrebbe ospitato le sfilate di moda per oltre trent'anni.
"Firenze è stata culla del Made in Italy grazie all'intuizione di Giovanni Battista Giorgini, qui è nata una nuova concezione della moda e quello stile italiano che ci invidiano nel mondo”, ha detto Ferruccio Ferragamo. “Quale miglior luogo per accogliere questa ricorrenza di una fucina di talenti come questa scuola?". 

https://it.fashionnetwork.com/news/Firenze-celebra-70-anni-della-prima-sfilata-in-italia,1426460.html