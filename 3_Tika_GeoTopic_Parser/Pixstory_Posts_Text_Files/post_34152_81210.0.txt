Terza sconfitta di fila in campionato per il Tottenham di Antonio Conte che perde 0-2 contro il Wolverhampton, capace di siglare due gol nei primi 18’ di gara con Jimenez e Dendoncker.

Ennesimo stop per gli Spurs che scendono all’ottavo posto con 36 punti, scavalcati proprio dai Wolves a 37.

Inoltre, è curiosa la statistica negativa di Antonio Conte, emersa dopo questo avvio di 2022 piuttosto difficoltoso: l’ex tecnico dell’Inter, infatti, ha perso tre partite consecutive in campionato da allenatore per la prima volta dal novembre 2009, quando era alla guida dell’Atalanta.


Crediti foto: goal.com