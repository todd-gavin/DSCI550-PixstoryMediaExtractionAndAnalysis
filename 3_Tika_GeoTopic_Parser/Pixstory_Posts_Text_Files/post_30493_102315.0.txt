L'allenatore del Milan Stefano Pioli ha ricevuto a Bologna il Premio Bulgarelli. Nell'occasione, il mister ha svelato un retroscena interessante sulla stagione appena conclusa con la vittoria dello scudetto: “Quando ci ho creduto veramente allo scudetto? Dall’inizio, i giocatori lo sanno. In tutti i nostri locali avevamo piazzato la classifica dell’anno scorso con 79 punti, per scalarla, e ogni volta chiedevo: 'Vorreste arrivare secondi?'. Tutti dicevano di no. Ci abbiamo creduto, lo abbiamo dimostrato e abbiamo vinto meritatamente. Senza la fiducia di Maldini e Massara non sarebbe stato tutto possibile: i ragazzi sono stati fantastici, ma senza di loro tutto non sarebbe stato possibile”.