Il Cyrano de Bergerac della moda, il figlio ideale tra Phoebe Philo e Raf Simons ha finalmente deciso che i riflettori potevano accendersi su di lui.
Nel corso degli anni, ogni qualvolta che un designer lasciava il proprio posto da direttore creativo, Matthieu Blazy era sempre in cima alla lista del totonome ma è sempre rimasto nell’ombra fino al novembre scorso.
Il mondo della moda è rimasto scioccato quando Daniel Lee ha lasciato, le vere motivazioni sono seppellite in una coltre di nebbia, dopo solo 4 anni Bottega Veneta ma quando è stato fatto il nome di Blazy un sopsiro di sollievo collettivo è stato tirato.
Ieri, 26 Febbraio 2022, il nuovo Bottega Veneta ha debuttato e ci sono molte cosa da dire a riguardo.
Dopo le sfilate evento a Berlino e Detroit, dopo aver visto le scatole verde abete nei tik tok dei kids più cool Bottega Veneta è tornata a casa.
Casa vuol dire prima di tutto intrecciato, è vero, ma casa vuol dire anche sottigliezza, vuol dire lusso non urlato e intrigante semplicità.
Il look d’apertura alle ultime file sarà parso banale, al limite dell’irrispettoso data la portata dell’evento, ma quello che molti non sanno è che quella canotta bianca e quei jeans sono fatti di pelle. Tutte le gonne erano di pelle così come i completi e la crinolina ad imbottire le gonne a ruota e ogni cosa che poteva lontanamente sembrare cotone, beh non lo era.
Le gonne, gli stivali e i mocassini, le ballerine, i sabot e le borse erano a motivo intrecciato, che da 50 anni è sinonimo il nome di Bottega Veneta.
Non ci sono stati abiti rivoluzionari che scatenano l’immediato bisogno di indossarli o sneakers e felpe streetwear, Bottega sembra essere andata oltre le mode e le richieste del mercato, Bottega è tornata a casa.