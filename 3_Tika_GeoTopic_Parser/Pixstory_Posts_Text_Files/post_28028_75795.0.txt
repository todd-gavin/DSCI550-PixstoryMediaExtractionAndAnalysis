Riparte il campionato del Mondo di Formula E. La serie elettrica torna in pista nel fine settimana da Ad Diriyah, sito Unesco alle porte della capitale dell’Arabia Saudita, Riyadh. Le monoposto saranno in pista a partire da giovedì pomeriggio per lo shakedown e le prime prove libere, mentre il primo dei due ePrix andrà in scena venerdì 28 gennaio alle 18.00 ora italiana (20.00 locali, la gara si disputerà in notturna). Stessa ora per gara-2, in programma sabato sera. Tra le novità, il debutto dell’italiano ex Formula 1, Antonio Giovinazzi, e il nuovo sistema di qualifiche a scontro diretto mutuato dal calcio.