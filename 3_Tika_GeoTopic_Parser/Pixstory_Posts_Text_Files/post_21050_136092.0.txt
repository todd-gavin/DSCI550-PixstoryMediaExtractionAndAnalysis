সর্বভারতীয় ফুটবল ফেডারেশনে (AIFF)র নতুন সভাপতি হলেন কল্যাণ চৌবে
https://bengali.nenow.in/tripura/ex-footballer-kalyan-chaubey-has-become-the-new-president-of-aiff/
কলকাতাঃ সমস্ত কল্পনা জল্পনা অবসান। প্রাক্তন ভারত অধিনায়ক বাইচুং ভুটিয়াকে হারিয়ে সর্বভারতীয় ফুটবল ফেডারেশনের নতুন সভাপতি হলেন কল্যাণ চৌবে। শুক্রবার নির্বাচনে বাইচুং ভুটিয়াকে ৩৩-১ ভোটে হারিয়ে দিলেন তিনি। এআইএফএফ-এর ৮৫ বছরের ইতিহাসে এই প্রথম কোনও প্রাক্তন ফুটবলার সভাপতি পদে বসতে চলেছেন।
অর্থাৎ এবার দেশের ফুটবলের গুরুদায়িত্ব প্রাক্তন ফুটবলার তথা বিজেপি নেতা কল্যাণ চৌবের ওপর। প্রথমবার ভারতীয় ফুটবলের সর্বোচ্চ মসনদে বসলেন কোনও ফুটবলার। যদিও বাইচুং (Bhaichung Bhutia) ঘনিষ্ঠদের অভিযোগ, কেন্দ্রীয় সরকারের পরোক্ষ সহযোগিতাতেই নির্বাচনে জয়ী হয়েছেন কল্যাণ।