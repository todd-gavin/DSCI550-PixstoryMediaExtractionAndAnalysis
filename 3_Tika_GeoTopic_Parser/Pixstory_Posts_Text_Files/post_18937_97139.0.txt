In attesa di vederlo scendere nuovamente in pista, Marcell Jacobs continua ad allenarsi e ad allungare la distanza di corsa, con l’obiettivo di provare i 200 metri il 18 maggio nel meeting di Savona. Per ora sta andando tutto bene visto che l’azzurro ha già fatto registrare i suoi migliori tempi sui 120 metri e sui 150 metri. Ovviamente si tratta di allenamento, la gara ha una tensione diversa, ma anche stimoli diversi e queste piccole tappe di avvicinamento ai 200 metri sono molto utili per Jacobs.

“Sta andando tutto bene”, ha detto a La Gazzetta dello Sport, “dopo la stagione indoor culminata con l’oro mondiale nei 60 metri ho continuato a lavorare intensamente, non posso lamentarmi dei risultati che sto accumulando in allenamento“.

Per ora nei 120 metri il suo tempo è stato di 11”35, tempo confermato dall’oro di Tokyo nei 100 metri piani: “Sì, è andata così: la scorsa settimana ho registrato i miei personali sia nei 120m che nei 150m. Abbiamo alzato l’attenzione su tutti i dettagli. Provo partenze ad hoc, ogni tanto faccio qualche gara ma tendo a perdere l’assetto, devo ancora trovare il feeling giusto con i 200 metri; è una disciplina inconsueta ma a Savona punterò a una prestazione importante. La stagione si presenta lunga e piena di obiettivi: la sbranerò“.