“Non ricordo nulla, davvero. Nulla. Ho passato la linea, mi sono accasciato, fermato. Ho preso l’acqua dal massaggiatore, ho visto il dottore e dopo... ho avuto un vuoto. E poi mi sono svegliato... ricordo che ero in ospedale". Un messaggio Whatsapp che fa capire come il malore avuto dal Cobra al termine della prima tappa del giro di Catalunya, dopo un'incredibile volata finale, sia arrivato all'improvviso e lui, Sonny Cobrelli, non ricordi nulla. 

Si è accasciato al suolo dopo il traguardo, ha preso l'acqua per dissetarsi ma poi non ricorda più nulla. A dire qualcosa di più c'è un comunicato diramato nella serata di ieri dagli organizzatori della corsa: "Il dorsale 42 Sonny Colbrelli, dopo aver passato la linea del traguardo, a 100 metri dalla stessa ha sofferto un episodio di perdita di conoscenza con convulsioni e successivo arresto cardio respiratorio". 

Il Cobra è stato subito soccorso dal servizio medico che gli ha fatto una "rianimazione cardiopolmonare e defibrillatore, invertendo la situazione di arresto". Il ciclista è stato poi portato all'ospedale  di Girona dove oggi svolgerà ulteriori test. Il peggio però pare essere passato.

Foto Wikipedia