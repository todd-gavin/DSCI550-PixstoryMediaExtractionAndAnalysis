Volevano scatenare il caos al Gay pride
in Idaho: 31 membri del gruppo di suprematisti bianchi Patriot Front sono stati fermati all'interno di un camion in tenuta antisommossa. Gli uomini erano in piedi con indosso pantaloni color cachi, camicie blu navy e cappelli beige con passamontagna
bianchi che coprivano i loro volti quando la polizia di Coeur d'Alene ha fermato il mezzo e li ha arrestati. Tutti e 31, riferiscono i media Usa, sono stati accusati di cospirazione per sommossa. Sulla base delle prove raccolte e dei documenti, le
autorità hanno scoperto che il gruppo stava pianificando una rivolta in diverse aree del centro, non solo nel parco. La polizia ha trovato equipaggiamento antisommossa, una granata fumogena, parastinchi e scudi all'interno del furgone, e gli uomini Indossavano toppe e loghi sulle braccia e sui cappelli che li identificavano come membri del Patriot Front. Gli arrestati provengono da almeno 11 stati, solo uno è residente in Idaho.