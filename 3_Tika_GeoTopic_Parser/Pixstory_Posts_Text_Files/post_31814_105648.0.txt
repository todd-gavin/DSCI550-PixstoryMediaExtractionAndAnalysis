È’ la disciplina del contratto di lavoro subordinato, la quale si rivolge a una specifica tipologia contrattuale (appunto il contratto di lavoro subordinato).
La caratteristica di questa materia, rispetto alle discipline degli altri contratti, sta nel fatto che nella disciplina del rapporto di lavoro subordinato l’autonomia delle parti è piuttosto limitataàassistiamo ad una compressione dell’autonomia individuale.
Ciò detto, le regole del diritto del lavoro nascono in un’epoca in cui il mercato del lavoro era per lo più composto da lavoratori poco formati, tendenzialmente operai nelle grandi industrie e quindi dotati di una scarsissima forza contrattuale rispetto all’industria, rispetto all’impresa. Il diritto del lavoro nasce, quindi, come tutela del contraente più debole in modo da evitare che possa accettare condizioni di lavoro deteriori rispetto a quelle che il legislatore ha fissato.
Il diritto del lavoro nasce come statuto protettivo del contraente debole (il lavoratore), proprio perché c’è disparità di condizioni nel mercato del lavoro tra datore di lavoro e lavoratore.
Tutto questo ha prodotto una certa anomalia della materiaàpur trattandosi della disciplina di un contratto (quindi la massima espressione dell’autonomia delle parti), la stessa autonomia, però, viene compressa/limitata, quindi siamo di fronte alla disciplina di un contratto nel quale, però, le parti non godono della stessa ampiezza di autonomia contrattuale degli altri contratti.
Per un certo periodo (fino agli anni ‘60-‘70), il diritto del lavoro, quindi, divergeva nettamente dal diritto civile e costituiva cioè una disciplina fortemente connotata da elementi di specialità, proprio in ragione della compressione dell’autonomia contrattuale delle parti, compressione che non era invece conosciuta dal diritto civile.
Se non che nel corso dell’evoluzione della materia, abbiamo assistito a mutamenti molto particolari: come vedremo, infatti, negli ultimi 20-30 anni, il diritto del lavoro, nell’ottica di una maggiore flessibilità della disciplina del rapporto, ha esteso sempre di più quell’autonomia contrattuale inizialmente limitata, concedendo quindi al datore di lavoro e al lavoratore la possibilità di derogare in peius (non su tutto) rispetto ai limiti previsti dalla disciplina legale. Quindi nel diritto del lavoro l’autonomia delle parti inizialmente ristretta/limitata, si è allargata sempre più.