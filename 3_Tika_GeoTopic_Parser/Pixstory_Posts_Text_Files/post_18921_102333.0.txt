Nelle ultime giornate di campionato aveva fatto molto discutere il gol in fuorigioco realizzato da Acerbi sul finire di Spezia-Lazio. In quell'occasione il Var non era intervenuto anche se il fuorigioco era nettissimo. O meglio, è uscito fuori un audio tra Var e arbitro Pairetto in cui si sente distintamente un "Ok" che il direttore di gara interpreta erroneamente come gol valido. In realtà il check è ancora in corso e infatti poi viene detto: "Cazzo, perché ha ripreso, Luca ferma, ferma, ferma". L'invito era all'arbitro a fermare il gioco per fuorigioco, ma così non è andata e la rete era stata assegnata.

Oggi il designatore arbitrale Rocchi ha parlato di quell'episodio: "Ci fa male spiegare questo episodio, si fa fatica a farlo. Si tratta di un corto circuito comunicativo, da questo episodio ho iniziato a domandarmi su cosa fare per evitare un errore del genere. Ho sospeso tutti e sei perché non è accettabile, né che l’arbitro riprenda il gioco, né che il var glielo permetta e né che gli assistenti non dicano niente. Qui il check non è stato preso in considerazione”.

Secondo l'interpretazione di Rocchi, l'arbitro Paretto in quell'occasione si sarebbe soffermato sul recupero e avrebbe “inconsciamente spostato l’attenzione da una cosa tecnica ad una cosa che non c’entrava nulla".