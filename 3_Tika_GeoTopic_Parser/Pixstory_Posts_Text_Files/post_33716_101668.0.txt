Miglior portiere della Ligue 1 2021/2022: l’ennesimo riconoscimento per Gianluigi Donnarumma, premiato nella serata degli UFNP Awards, assegnati dall’Assocalciatori francese ai migliori calciatori presenti nel Paese. 

Una stagione, quella di Donnarumma, caratterizzata dall’alternanza con Keylor Navas. Proprio il PSG è di fronte ad un bivio con il portiere costaricano che potrebbe lasciare Parigi per essere titolare altrove. 

A ridosso della premiazione, Donnarumma ha ripercorso la sua stagione: «Ho giocato metà delle partite, ma il premio significa che ho lavorato bene e giocato ottimi match. 

È stata una buona annata in Ligue 1 e un’azione sbagliata in Champions League ci ha fatto crollare, nonostante avessimo dominato a lungo contro il Real Madrid. 

Nessun alibi: potevamo fare meglio. L’anno prossimo, però, porteremo a casa tanti trofei. 

Se mi sento il numero 1? So già di esserlo. E lo sarò qui anche il prossimo anno».