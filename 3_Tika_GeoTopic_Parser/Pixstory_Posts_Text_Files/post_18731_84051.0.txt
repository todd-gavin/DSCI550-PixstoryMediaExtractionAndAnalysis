Rafa Nadal ormai è inarrestabile. Dopo aver conquistato in Australia il suo 21esimo Slam della carriera, ha vinto anche all'Atp di Acapulco, portando a 91 i trofei vinti in totale. Ma non solo, il tennista spagnolo vince da 15 match consecutivi - ultima sconfitta lo scorso agosto con l'eliminazione dal torneo di Washington al secondo turno - e non perde una finale dall'Australian Open del 2019 (11 di fila).

L'ultimo atto del torneo messicano lo ha visto di fronte al britannico Cameron Norrie. Un match chiuso in due set, entrambi per 6-4. “E’ sempre speciale giocare questo torneo perché l’energia che ti trasmette il pubblico è veramente unica. Ho avuto dei momenti di difficili che ho superato bene durante la finale e sono molto contento di aver vinto il torneo. E’ un successo molto importante per me e non posso immaginare una felicità più grande”.