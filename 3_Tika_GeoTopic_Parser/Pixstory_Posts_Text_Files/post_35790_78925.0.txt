Forte paura per Toma Basic, 25enne
centrocampista della Lazio, minacciato con una
pistola e rapinato dopo il pranzo con la squadra. È stata una giornata da dimenticare quella di oggi per il centrocampista della Lazio che è stato aggredito da alcuni malviventi mentre passeggiava nella zona dei Parioli a Roma. Il fatto è accaduto intorno alle 13.30, dopo che la squadra biancoceleste si era recata in un ristorante a pranzo fuori da Formello. Basic è stato avvicinato e poi minacciato con una pistola
prima di essere stato derubato del suo Rolex d'oro. Il centrocampista croato ha sporto denuncia verso ignoti.