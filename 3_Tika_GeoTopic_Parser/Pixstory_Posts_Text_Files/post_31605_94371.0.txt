Lezioni di chimica è stato il titolo più conteso sul mercato internazionale del 2020. In corso di pubblicazione in 34 Paesi, è l'esordio narrativo di Bonnie Garmus che, attraverso la protagonista di questo romanzo, ha voluto creare un personaggio che diventasse il portavoce di chiunque si sia mai sentito osteggiato, diffamato o sottovalutato. Siamo nel 1952 ed Elizabeth Zott è una giovane chimica dell’Hastings Research Institute in California, ambiente ferocemente maschilista dove il suo talento viene messo a tacere. Ma la vita, come la scienza, è soggetta a trasformazioni e qualche anno dopo Elizabeth, ora madre single, folgora un produttore televisivo che le affida la conduzione di un programma di cucina. Il suo approccio rivoluzionario ai fornelli non mira solo alla preparazione di stufati, ma anche ad aprire gli occhi all’universo femminile. Attesissima la serie con Brie Larson nel ruolo della protagonista in arrivo su Apple Tv. 