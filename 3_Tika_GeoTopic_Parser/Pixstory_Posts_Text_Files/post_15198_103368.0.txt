Lezioni a rischio domani per lo sciopero
nazionale di insegnanti e personale della scuola pubblica di ogni ordine e grado proclamato da Cgil, Cisl, Uil, Snals, Gilda e Anief. Alle 10 e' prevista una manifestazione a piazza Santi Apostoli, a Roma, con un successive corteo per contestare l'approvazione del decreto del governo che riforma il reclutamento e la formazione dei docenti.
Il DL 36 dovrebbe concludere il suo iter in Parlamento a fine giugno ma, secondo i sindacati, non sarebbe giunta alcuna risposta alle richieste di stralciare tutte le parti oggetto di
contrattazione, la stabilizzazione dei precari con 36 mesi di servizio e l'individuazione di risorse utili al rinnovo dei
contratti.
"Il governo ha presentato un decreto che interviene su materie come salario e carriera che per ordinamento sono di esclusiva
competenza del contratto", lamentano i sindacati che accusano l'esecutivo di ricavare le risorse "dal taglio dell'organico".
Contrario allo sciopero il sindacato Anp dei presidi che invece insiste sulla necessita' di premiare il merito tra gli
insegnanti.