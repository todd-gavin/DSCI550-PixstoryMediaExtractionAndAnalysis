Come al solito, nella regina delle classiche monumento, non è mancato lo spettacolo. A trionfare nell’edizione numero 119 della mitica Parigi-Roubaix, a succedere nell’albo d’oro all’italiano Sonny Colbrelli, è l’olandese Dylan Van Baarle, 29enne del team Ineos. Il ciclista, alla sua affermazione più importante della carriera, è 
arrivato in solitaria al traguardo come al solito posizionato all’interno del velodromo di Roubaix, con quasi due minuti di vantaggio sul belga Wout Van Aert, che ha preceduto lo svizzero Stefan Kung. Sfortunato il più quotato degli italiani: Filippo Ganna, che di Van Baarle è compagno di squadra, è sempre stato molto attivo ma ha poi perso terreno a causa degli sforzi per rientrare dopo una foratura e un salto di catena nei tratti in pavé. Male è andata anche a Davide Ballerini, che ha forato nel tratto più duro della corsa, la temibile foresta di Arenberg.

Foto: Instagram ineosgrenadiers