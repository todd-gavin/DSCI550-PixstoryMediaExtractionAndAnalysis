Nata dall’incontro tra l’iconicità dei tessuti dello storico brand italiano con l’estetica del sandalo giapponese, la collaborazione celebra l’abbraccio tra le rispettive visioni creative.
Declinati nei modelli “Moto” e “Depa“, gli storici pattern zigzag e fiammato Missoni prendono vita attraverso il design unico di Suicoke da sempre contraddistinto da un grande sviluppo creativo e dall’utilizzo di materiali di eccellente qualità.
Disponibili in 4 differenti abbinamenti di colore e texture, i modelli Suicoke x Missoni sono espressione della perfetta simbiosi tra la forte personalità delle grafiche, la tecnicità dei materiali e l’unicità di coloro che li indossano.
Acquistabili a partire dal 22 luglio saranno disponibili online attraverso le piattaforme dei due brand, così come presso i punti vendita fisici e digitali di selezionati retailer globali.