Questa sera, per l'esordio ufficiale del Bologna nella sfida di Coppa Italia contro il Cosenza, in panchina ci sarà Sinisa Mihajlovic. Il tecnico potrà esserci e non delegare ogni sua mansione al suo secondo, cosa che nel precampionato non ha permesso alla squadra di muoversi al meglio. Con Mihajlovic sarà tutto più diretto. Inutile dire che è uno dei leader, seppur non in campo.

Nelle amichevoli precampionato il modulo più utilizzato è stato il 3-4-3 ma è sembrato ancora troppo sbilanciato. Contro il Cosenza il Bologna si gioca il passaggio del turno in Coppa Italia quindi non potrà più sbagliare, come fatto ad esempio contro il Twente.