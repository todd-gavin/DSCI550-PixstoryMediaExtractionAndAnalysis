Al tempo dei social tutto è concesso, anche annunciare enigmaticamente l’arrivo di un nuovo calciatore. È quello che è successo con la Roma, in particolare attraverso il suo profilo Twitter in inglese. Da tempo tra le società italiane più attente alla gestione dei contenuti in lingua inglese sulle varie piattaforme, la squadra capitolina ha ingegnato un modo davvero particolare per spoilerare l’acquisto di Paulo Dybala.

Come evidenziato dal giornalista Andrea Fabiani, nei giorni antecedenti alla notizia ufficiale, i giallorossi hanno proseguito nella classica programmazione dei post. Tutto normale, almeno all’apparenza, ma non per un utente, che una volta scoperto l’inghippo, ha ottenuto like su like, retweet su retweet. 

In sostanza, la Roma ha sfruttato l’iniziale della didascalia degli ultimi post per comporre la scritta ‘PAULO DYBALA’. Una genialata che ha dato il la a mille teorie, stuzzicando l’immaginazione degli appassionati più curiosi. Un metodo innovativo, insomma, per tenere incollati i tifosi a propri profili social e avvicinare chi non ha il cuore degli stessi colori