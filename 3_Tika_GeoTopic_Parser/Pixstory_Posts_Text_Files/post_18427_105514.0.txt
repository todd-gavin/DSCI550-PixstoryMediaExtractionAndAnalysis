Il Chelsea non ha ancora iniziato ufficialmente la nuova era post Abramovich che già si fanno nomi pesanti per il nuovo corso. Dopo il flop di Lukaku, i Blues starebbero pensando a Lewandowski, giocatore che ieri, per l'ennesima volta, ha ribadito di voler lasciare il Bayern Monaco per trovare nuovi stimoli. Lui sogna il Barcellona, ma la squadra spagnola potrebbe non riuscire ad accontentarlo - pur volendolo - a causa del tetto salariale imposto dalla Liga.

Ecco quindi che il Chelsea potrebbe rappresentare la nuova sfida di Lewandowski. Per arrivare a lui i Blues potrebbero sacrificare proprio Lukaku andando incontro alle richieste dell'Inter, anche se non completamente. Si vocifera che l'attaccante belga potrebbe lasciare Londra in prestito, come chiesto dai nerazzurri, non gratuito però. Si tratterebbe di un prestito molto oneroso, magari con obbligo di riscatto.