La seconda discesa libera disputata a Crans Montana è stata vinta a sorpresa da Priska Nufer, trentenne mai salita sul podio di una gara di Coppa del Mondo in precedenza. Piazza d'onore per Ester Ledecka e terzo posto per Sofia Goggia.
L'azzurra migliora nettamente il dodicesimo posto della prima discesa e ora vede vicina la vittoria della Coppa di specialità: sono 75 i suoi punti di vantaggio su Corinne Suter quando resta da disputare solo la gara delle finali stagionali di Courchevel.
Tra le altre atlete italiane, settimo posto per Federica Brignone e quattordicesimo per Elena Curtoni, mentre Nicol Delago è saltata dopo aver fatto segnare il miglior tempo nel primo settore.