People of Shibuya ha progettato la nuova collezione SS22 partendo da una visione più ampia del guardaroba primaverile, per realizzare capi in grado di adattarsi a tutte le esperienze di vita Urban & Outdoor. Le nuove giacche performance sono una nuova interpretazione di ‘tecnicismo urbano’, con accenti sulla ricerca sulle forme, sui tessuti e sull’impatto cromatico con nuove nuance vitaminiche perfette per la stagione primaverile.

Konami è la giacca in uno speciale tessuto tecnico giapponese dalla mano morbida, bi-stretch e antipiega. Completano il capo le tasche esterne con bottoni personalizzati tono su tono.

Nikka è la giacca multiuso caratterizzata da un cappuccio staccabile realizzato in materiale isolante termico in microfibra sintetica Primaloft. Perfetta per il clima primaverile, coniuga comfort e praticità.

Entrambi i capispalla sono declinati nelle colorway più classiche, come il bianco e il nero, ma anche in quelle vibranti come il giallo e l’arancione.