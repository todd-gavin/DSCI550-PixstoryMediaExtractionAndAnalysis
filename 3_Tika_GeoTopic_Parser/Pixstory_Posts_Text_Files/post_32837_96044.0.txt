Tra sabato 23 aprile e lunedì 25 aprile Milan, Inter e Napoli si giocheranno una buona fetta delle loro speranze di conquistare lo scudetto. La classifica vede in testa i rossoneri con 71 punti e una partita in più dei cugini nerazzurri, che inseguono a quota 69 e che, dovessero vincere il match da recuperare contro il Bologna, sarebbero virtualmente al comando di un punto. Galvanizzati dalla vittoria per 3-0 nel derby di Coppa Italia, l'Inter dovrà però stare attenta alla Roma, una delle squadre più in forma del momento e capace di essere letale negli ultimi minuti (come contro il Napoli, bloccato 1-1 al San Paolo e ora terzo a 67 punti). Il match tra Inter e Roma è in programma sabato alle 18 a San Siro, mentre il Milan se la vedrà con la Lazio alle 20.45 di domenica 24 aprile. Nella stessa giornata, ma nel pomeriggio alle 15, si giocherà anche Empoli-Napoli. Lunedì sera sarà la volta della Juventus (quarta in classifica a quota 63 punti). Importanti in chiave coppe europee anche i match tra Venezia e Atalanta (alle 15 di sabato) e tra Salernitana e Fiorentina (12.30 di domenica).