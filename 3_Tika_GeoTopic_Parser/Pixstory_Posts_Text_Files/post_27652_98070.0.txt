Scialbo zero a zero tra la Roma di José Mourinho e il Bologna nel posticipo domenicale della 35esima giornata del campionato di calcio di Serie A. I giallorossi, che non vincono ormai da tre partite consecutive, sono stati agganciati dai cugini della Lazio a quota 59 punti, ma forti del quinto posto per effetto della classifica avulsa. Stasera, chiude il programma un’altra partita molto importante in quota Europa, con l’Atalanta, settima a -5 da Lazio e Roma, che ospita al Gewiss Stadium la Salernitana galvanizzata da tre vittorie consecutive. In caso di successo, i campani aggancerebbero il Cagliari al quartultimo posto, pur con una partita ancora da giocare (lo scontro diretto contro il Venezia, in programma giovedì alle 18.00). 

Foto: Instagram atalantabc