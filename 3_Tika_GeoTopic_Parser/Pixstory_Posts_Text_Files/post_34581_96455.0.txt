Fabio Fognini si arrende al russo Andrey Rublev e si ferma in semifinale al torneo Atp 250 di Belgrado. Il match è durato poco più di un'ora e si è chiuso con il punteggio di 6-2 6-2, dimostrazione che non c'è stata partita. E ora Rublev se la vedrà contro il "padrone di casa" Novak Djokovic.

Tra Rublev e Fognini l'hanno fatta da padrona gli errori: pochissimi quelli del russo, tanti, troppi quelli dell'azzurro, sia in battuta che nello scambio. Il match è stato a senso unico sin dall'inizio, in particolare nelle battute di Rublev in cui si è concesso 4 game a zero e 3 game lasciando l'avversario a 15.

Con questa vittoria Rublev pareggia il conteggio dei precedenti che, fino a oggi, vedeva Fognini in vantaggio per 5-4. Certo c'è da aggiungere che gli ultimi tre incontri erano stati vinti dal russo che, con quello di oggi, fanno quattro di seguito.

La finale con Djokovic si disputerà domani alle ore 14.