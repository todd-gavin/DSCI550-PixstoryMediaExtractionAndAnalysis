Nuovo record statistico per Cristiano Ronaldo: con la tripletta realizzata ai danni del Tottenham di Antonio Conte, l'attaccante portoghese è diventato il goleador più prolifico nella storia del calcio.
Il giocatore del Manchester United ha infatti raggiunto la stratosferica cifra di 807 gol segnati in partite riconosciute dalla FIFA, staccando così Josef Bican.
Ronaldo ha realizzato la sua tripletta davanti a un'altra leggenda dello sport mondiale come Tom Brady, uno dei giocatori di football  americano più forti e titolati nella storia della NFL.
Con la vittoria di oggi lo United raggiunge quota 50 punti in classifica e la quarta posizione in Premier League, anche se con più partite giocate delle altre squadre che inseguono.