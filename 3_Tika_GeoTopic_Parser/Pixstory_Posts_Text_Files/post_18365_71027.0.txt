Francesco Molinari riparte, come nel 2021, dal The American Express, evento in programma a La Quinta, in California. Lo fa a due mesi dall'ultima uscita al PGA Tour cercando di mettersi alle spalle i problemi alla schiena che a luglio lo hanno costretto a rinunciare alle Olimpiadi di Tokyo.

Un anno fa Molinari si piazzò ottavo, prima di ottenere una nuova top 10 al Farmers Insurance Open. La speranza per questo "nuovo inizio" è che possa arrivare una vittoria, cosa che manca da quasi tre anni, dal 2019, quando trionfò all’Arnold Palmer Invitational. Le ultime apparizioni però non sono state indimenticabili: prima il 67esimo posto allo Shriners Children’s Open, poi l’uscita al taglio al World Wide Technology Championship at Mayakoba. Dunque, il ritiro allo Houston Open.

Il The American Express in California si disputerà dal 20 al 23 gennaio prossimi.