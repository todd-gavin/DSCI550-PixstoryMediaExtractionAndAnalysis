Ufficiale: il GP Belgio confermato nel calendario F1 anche nel 2023

I dubbi sulla permanenza in calendario del GP del Belgio sulla mitica pista di Spa si sono, almeno per il 
momento, diradati. A pochi minuti dal via della gara di oggi, 14esima tappa del Mondiale 2022, la Formula 1 
ha infatti ufficializzato che la corsa sarà presente nel prossimo calendario iridato: una fiducia tra le parti 
che, però, è soltanto a termine, visto che non sono arrivate conferme di medio e lungo periodo e il rinnovo 
dell’accordo è annuale. Una notizia sicuramente positiva per gli appassionati e i piloti, che però non 
nasconde i timori per il futuro: quella della prossima stagione potrebbe infatti essere l’ultima gara di F1 a Spa. 

Foto: Instagram @circuit_spa_francorchamps