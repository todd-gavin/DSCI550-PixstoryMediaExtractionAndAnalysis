La Fédération de la haute couture et de la mode ha presentato il calendario provvisorio dei brand che parteciperanno alla Paris fashion week. La kermesse andrà in scena dal 26 settembre al 4 ottobre con le collezioni primavera-estate 2023, 105 brand, di cui 64 show fisici e 41 presentazioni.
Presenze inamovibili in calendario per: Saint Laurent, Balenciaga, Valentino, Givenchy, Loewe, Az factory, Gianbattista Valli, Stella McCartney e Off-white. Immancabili anche i défilé di Chanel, Miu Miu e Louis Vuitton, che chiuderanno la week durante l’ultima giornata.
Infine, questa stagione faranno il grande ritorno le maison giapponesi. Dopo Comme des garçons e Junya Watanabe per la settimana maschile lo scorso giugno, si uniranno Noir Kei Ninomiya, Mitsuru Nishizaki e Rei Kawakubo.