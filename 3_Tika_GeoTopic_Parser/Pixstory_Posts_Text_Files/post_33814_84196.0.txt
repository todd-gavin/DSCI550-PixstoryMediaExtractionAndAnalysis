Un gol di Defrel negli ultimi minuti regala al Sassuolo di Dionisi tre punti fondamentali nel match vinto contro la Fiorentina. 

Questo il commento del tecnico dei neroverdi sulla partita, in conferenza stampa: “Nel primo tempo abbiamo fatto bene, nella ripresa la Fiorentina ha creato soprattutto con tiri da fuori. La Fiorentina nella ripresa ha cambiato tanto, noi non avevamo quelle possibilità perché c'è differenza, noi abbiamo tanti giovani che si faranno e non era una partita da giovani che avevamo in panchina, dovevamo spingere il più possibile e ho cambiato sistema per coprirci sulle fasce, subivamo il 3 contro 2 sistematicamente e per sfruttare la qualità di Matheus Henrique in mezzo al campo. Peccato per il pari all'88', perché da lì in poi la Fiorentina si è abbassata e noi abbiamo ricominciato a giocare. Abbiamo attaccato bene la profondità e il gol è nata da una situazione del genere, questo aveva permesso di creare ma anche di spendere tanto. Traore e Berardi ad esempio hanno speso tanto. Se fosse finita pari avrei detto che la Fiorentina poteva meritarselo ma ha vinto chi ci ha creduto di più, merito a noi. Abbiamo visto due belle partite tra andata e ritorno, con due squadre che non cercano di speculare ed è normale che possa essere una gara con tante occasioni perché entrambe le squadre hanno giocatori di qualità. Italiano sta facendo un percorso straordinario".

Crediti foto: Serie A