गपशप 


इतने दिन बाद आई याद 

पिछली सदन की बैठक में आप के छह पार्षदों ने भाजपा के साथ मिलकर लायंस कंपनी के आए हुए प्रस्ताव का समर्थन किया। जिसके बाद से आम आदमी पार्टी में जमकर बवाल हुआ। सदन की बैठक हुए 23 दिन से ज्यादा समय हो गया है।लेकिन इस मामले में आप के 15 नेताओं को इतने दिन बाद कांग्रेस पर सवाल उठाते हुए हमला करने की याद आई जिन्हाेंने शनिवार को संयुक्त प्रेस ब्यान जारी कहा कि जब सदन की बैठक में लायंस कंपनी का एजेंडा आया तो कांग्रेंस क्यों इसे स्थगित(डेफर)करवाना चाहती थी इसकी सीबीआइ जांच होनी चाहिए। इन 15 नेताओं में अधिकतर वह है जो कि नगर निगम चुनाव से पहले कांग्रेस छोड़कर आप में आए हैं और एक सीनियर नेता के करीबी है। जबकि हकीकत यह है कि पार्टी के छह पार्षदों को छोड़कर सदन की बैठक में जो आप के अन्य पार्षद थे वह भी कांग्रेस की तरह प्रस्ताव को एक माह के लिए स्थगित करने की मांग कर रहे थे। आप के सीनियर नेताओं में इस समय गुटबाजी हावी है। ऐसे में एक गुट आप के नेताओं पर कांग्रेस के साथ मिलकर चलने का आरोप लगाकर हाईकमान को शिकायत कर रहा है। जबकि इस समय पार्टी में मोहाली के विधायक कुलवंत सिंह को प्रदीप छाबड़ा के रहते हुए नया सह प्रभारी बना दिया गया है। जिससे कयास लगा जा रहे है कि जो गुटबाजी बढ़ रही है उस पर लगाम लगेगी। जबकि आप संयोजक प्रेम गर्ग इस समय अमेरिका में है और वह अमेरिका से ही शहर की राजनीति में इंटरनेट मीडिया के माध्यम से सक्रिय है।


बाबे का पुलिस को चैलेंज 
मोहाली- चंडीगढ़ बार्डर में हाल ही किसानों ने अपनी मांगों के लेकर पंजाब की सरकार के खिलाफ प्रदर्शन किया।इस प्रदर्शन में लाभ सिंह का जोश देखकर पुलिस वाले भी दंग रहे गए।यह वहीं निहंग लाभ सिंह जो कि लंबे समय दिल्ली में हुए किसान आंदोलन के समर्थन में चंडीगढ़ के मटका चौंक पर बैठे रहे। अभी भी बार्डर पर हुए प्रदर्शन में बाबा लाभ सिंह जब पहुंच गए तो पुलिस कर्मचारियों की उन्हें देखते ही परेशान बढ़ गई।