La FINA, Federazione Internazionale del Nuoto, ha annunciato ufficialmente il posticipo dei campionati del mondo di sport acquatici, previsti per maggio 2022 a Fukuoka in Giappone e per quelli di nuoto in vasca corta, programmati per il 2023 a Doha, in Qatar. Gli eventi slittano entrambi di un anno a causa della situazione pandemica e politica in Sol Levante, e così Paltrinieri, Quadarella & co. dovranno attendere un anno in più per battersi per la corona iridata. Le nuove date dei mondiali di sport acquatici di Fukuoka sono dal 14 al 30 luglio 2023, mentre per quanto riguarda i campionati di Doha si disputeranno nel gennaio 2024, a pochi mesi dalle olimpiadi di Parigi. A causa di questa modifica del calendario, l'evento clou del 2022 diventano i campionati europei di sport acquatici, che si disputeranno in Italia, a Roma, dal 11 al 21 agosto.