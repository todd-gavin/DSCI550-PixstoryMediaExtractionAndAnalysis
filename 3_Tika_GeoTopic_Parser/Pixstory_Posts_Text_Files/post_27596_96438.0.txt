È iniziata alle 15.00 la 34esima giornata del campionato di calcio di Serie A. A scendere in campo, Torino-Spezia e Venezia-Atalanta, senza particolari sorprese rispetto ai pronostici della vigilia. All’Olimpico Grande Torino, i granata si sono infatti imposti sullo Spezia per 2-1 grazie alla doppietta di Lukic, in rete al 4° su rigore e poi al 69°. Inutile il gol della bandiera dal dischetto, in pieno recupero, di Manaj. Nell’altro anticipo delle 15.00 è invece l’Atalanta a condannare di fatto il Venezia in zona retrocessione: i bergamaschi si sono imposti 
per 3-1 al Pierluigi Penzo, con i gol di Pasalic (44°), Zapata (47°) e Muriel (63°), prima del definitivo 3-1 siglato all’80° dal lagunare Crnigoj. In campo adesso Inter-Roma, stasera Verona-Sampdoria.

Foto: Instagram atalantabc