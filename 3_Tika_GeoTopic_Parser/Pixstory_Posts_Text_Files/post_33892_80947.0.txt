Dopo i rumors dei giorni passati, nella giornata di venerdì è arrivata la tanto attesa ufficialità: Theo Hernandez ha rinnovato il proprio contratto col Milan fino al 2026. Di fatto, il terzino francese non aveva mai preso in considerazione la possibilità di lasciare i rossoneri.

Nella conferenza stampa pre-partita, Stefano Pioli ha voluto commentare così il prolungamento di Hernández, elogiando il lavoro della società: "È un bellissimo segnale di un club che ha una visione per il presente e per il futuro. Il rinnovo di Theo è un segnale importante per tutto l'ambiente; avere giocatori che sentono questo senso di appartenenza e un club che pensa al presente al futuro è simbolo di un club che vuole tornare ai massimi livelli. Vedo i giocatori motivati in tutto e per tutto. Siamo riusciti a creare un ambiente molto positivo e molto serio per dare il massimo in ogni istante. Vedere giocatori così motivati e così felici è molto importante".

Crediti foto: acmilan.com