Quando vai 2-0 contro il numero 1 la vittoria sembra lì, a portata di mano, ma l'errore è proprio pensare questo. Dopo due set strepitosi (proprio come contro Alcaraz) vinti per 7-5 6-2 su Novak Djokovic, il giovanissimo italiano Jannik Sinner si è fatto travolgere dal fuoriclasse serbo per 6-3 6-2 6-2. Rispetto ai primi due set il gioco di Jannik è calato solo un po', ma mostruoso è stato il livello espresso da Djokovic, salito in cattedra e mai più sceso. Nelle interviste finali, oltre ai sentiti complimenti per l'avversario, Nole ha ammesso che il punto più importante del match l'ha segnato negli spogliatoi, quando - sotto due a zero - ha chiesto un toilet break e si è insultato allo specchio, tornando in campo con un altro piglio. Questo è quello che fanno i campioni e che dovrà imparare a fare Sinner, comunque sulla strada giusta.