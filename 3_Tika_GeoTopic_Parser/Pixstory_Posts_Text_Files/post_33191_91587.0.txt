La doppietta del sole o, se preferite, il sunshine double (l'ideale riconoscimento a chi vince i due tornei gemelli di Indian Wells, in California, e Miami, in Florida), va a Iga Swiatek. La tennista polacca, che da lunedì sarà la nuova numero 1 del mondo per effetto del ritiro dell'australiana Ashleigh Barty dall'attività agonistica, onora la leadership del ranking aggiundicandosi il torneo Masters 1000 di Miami, sconfiggendo in finale l'americana Noemi Osaka per 6-4 6-0. Con questa affermazione la Swiatek corroborerà la prima posizione nella classifica WTA con 6711 punti, circa 1700 in più della seconda, la ceca Barbora Krejcikova, e della terza, la spagnola Paula Badosa.