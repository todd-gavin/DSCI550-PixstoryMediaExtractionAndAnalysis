Toprak Razgatlioglu, campione del mondo in carica della Superbike, piazza la sua Yamaha davanti a tutti sia nella superpole race che nella gara-2 e accorcia nella classifica mondiale su Alvaro Bautista, terzo al mattino e secondo al pomeriggio, e su Jonathan Rea, secondo e terzo. Belle gare per Axel Bassani, il giovane ducatista del team indipendente Barni Racing in grado di collezionare ben tre quinti posti nel weekend. In classifica Bautista comanda con 298 punti davanti a Rea con 267 e a Razgatlioglu con 260.