Nuovi grande traguardo per Federica Brignone, che oggi a Lenzerheide si è matematicamente assicurata la coppa di superG. I giochi si sono chiusi con l'uscita di scena di Elena Curtoni, unica altra sciatrice che poteva ambire al successo nella classifica di specialità. 
Per Brignone è la terza coppa di specialità diversa, dopo quelle vinte in gigante e combinata, a cui si aggiunge ovviamente la coppa generale vinta nel 2020.
L'azzurra ha commentato così a caldo il risultato: "Sono contentissima, mi spiace per Elena. Sapeva che oggi doveva andare a tutta per recuperare ed è finita fuori dai giochi. Io ho fatto tanti errori, poi ho perso un po’ di fiducia e mi spiace perché volevo fare una grande gara".
A complimentarsi con Brignone anche uno spettatore d'eccezione presente al traguardo, l'ex numero 1 del tennis Roger Federer.