Sorpresa nella finale del torneo Master 1000 di Indian Wells: l'americano Taylor Fritz, testa di serie numero 20, ha battuto in due set Rafael Nadal, fin qui imbattuto nel corso del 2022.
Il match si è chiuso sul punteggio di 63 75(5) dopo oltre due ore di gioco. Lo spagnolo, in striscia aperta di 20 vittorie, è stato condizionato da un problema ai pettorali che lo ha costretto anche a richiedere l'intervento del fisioterapista.
Fritz, al primo successo della carriera in un Master 1000, è stato bravo a cogliere l'occasione, riuscendo anche ad evitare di andare al terzo set dopo che nel tie break decisivo Nadal si era portato avanti di un mini break.