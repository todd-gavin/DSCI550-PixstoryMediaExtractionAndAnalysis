Alla fine è arrivato il risultato dell’indagine Ferrari sul motore di Charles Leclerc, andato in fumo nel corso del giro 20 dello scorso GP Azerbaijan. Gli ingegneri di Maranello hanno infatti comunicato in una nota ufficiale che “l’investigazione effettuata ha confermato la rottura del motore di Charles, che non può essere riparato”. “Una possibile causa della rottura – prosegue il Cavallino – è che sia indiretta conseguenza del problema alla power unit che si era già verificato in Spagna. Stiamo adesso lavorando sulle possibili contromisure da adottare per rinforzare il pacchetto. La situazione è sotto controllo”. Ancora da decidere, però, l’eventualità di prendere una penalità per l’utilizzo di una nuova power unit già a Montreal.

Foto: Instagram scuderiaferrari