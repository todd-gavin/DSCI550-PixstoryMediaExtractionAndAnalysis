La polacca Iga Swiatek ha travolto, nella finale del Roland Garros, la diciottenne americana Coco Gauff, che l'altroieri aveva eliminato in semifinale Martina Trevisan. Non c'è mai stata partita tra la numero 1 del mondo, che attualmente pare essere due categorie sopra a tutte le altre atlete del panorama femminile, e la stellina emergente del tennis americano. La Swiatek conferma così la prima posizione nel ranking con il doppio dei punti della numero 2, l'estone Anett Kontavett. Martina Trevisan, grazie alla semifinale raggiunta a Parigi, salirà in 26° posizione, suo record di sempre, davanti a Camila Giorgi, al numero 27.