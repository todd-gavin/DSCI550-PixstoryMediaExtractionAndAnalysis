Marcell Jacobs non ne sbaglia una anche se ad Ancora non fa registrare il suo miglior tempo. Negli assoluti indoor si è confermato campione tricolore con il tempo di 6"55 sui 60 metri. Era tanta l'attesa per l'oro olimpico di Tokyo 2020 e lui ha confermato le attese e rispettato quanto detto già prima che si corresse: oggi era importante vincere e non fare un gran tempo, per quello c'è ancora tempo.

"Sono molto severo con me stesso, non mi darei la sufficienza oggi perché non sono riuscito a trovare quella attivazione di cui necessito e che riesco a tirare fuori altre volte, ma l'importante era arrivare qui e vincere questo titolo, ora testa alle prossime gare prima di Belgrado".

Tra un mese infatti cominceranno i Mondiali indoor a Belgrado e lì sì che Jacobs dovrà farsi valere perché tutti aspettano proprio lui, il re della velocità. Ad Ancora sul podio insieme al campione sono saliti Giovanni Galbieri, che ha corso in 6″62, e Antonio Moro in 6″70.