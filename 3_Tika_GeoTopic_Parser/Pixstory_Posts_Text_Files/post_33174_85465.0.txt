Come lo scorso anno la pole position del Gran Premio del Qatar va a Jorge Martin con la Ducati. Rispetto al 2021, però, alle sue spalle ci sarà Enea Bastianini e non Francesco Bagnaia, oggi in difficoltà e solamente nono. Prima fila anche per Marc Marquez con la Honda, che proprio a Bagnaia ha succhiato la scia per fare il suo tempo, mentre in seconda fila partiranno Jack Miller (Ducati) e i fratelli Aleix e Pol Espargarò. Terza fila per Darryn Binder (KTM), Joan Mir (Suzuki) e per il già citato Bagnaia. In difficoltà anche il campione del mondo in carica Fabio Quartararo, undicesimo con la Yamaha davanti a Franco Morbidelli. Per quanto riguarda gli altri italiani, buon 15° posto per Bezzecchi, 17° Marini, 20° Dovizioso e 21° Di Giannantonio. In Moto2 pole di Celestino Vietti davanti a Tony Arbolino. In Moto3 4° Migno e 5° Foggia, in pole partirà lo spagnolo Izan Guevara.