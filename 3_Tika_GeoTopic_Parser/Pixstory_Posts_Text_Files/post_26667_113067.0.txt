L’11 luglio Giorgio Armani compie 88 anni e affronta il trascorrere degli anni senza cedimenti: «Farci i conti - dice - fa parte del processo stesso del crescere».

Alle ultime sfilate di Milano le sue collezioni sono state tra le più applaudite e, come ha dichiarato in un’intervista realizzata da Daniela Monti per il settimanale 7 de Il Corriere della Sera, Re Giorgio ama ancora prendere le decisioni: «Alla fine seguo sempre il mio istinto e mi fido delle mie intuizioni. Se sbaglio posso rimproverare solo me stesso». Questo pur essendo circondato da collaboratori a cui dà piena fiducia, primo fra tutti Leo Dell’Orco «l’unico a cui confido i miei pensieri più intimi e personali».

Il suo percorso personale e professionale è noto agli addetti ai lavori, ma anche al grande pubblico: la nascita a Piacenza e poi lo sbarco a Milano, città che gli ha regalato il successo internazionale e che non ha mai tradito.

https://www.fashionmagazine.it/community/gli-88-anni-dello-stilista-giorgio-armani-negli-anni-80-la-competizione-cera-ma-sapevamo-fare-sistema.-ora-regna-lindividualismo-109875