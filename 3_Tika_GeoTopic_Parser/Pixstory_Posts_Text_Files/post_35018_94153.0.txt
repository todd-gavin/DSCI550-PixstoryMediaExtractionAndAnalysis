Ha dell'incredibile quello che è successo durante la partita Spezia-Inter. Sotto per 0-1 Thiago Motta ha fatto entrare in campo Nzola quando era scattata l'ora di gioco. La partita del calciatore angolano però è durata appena 10 minuti, anche meno, per colpa di un piercing che non è riuscito a togliersi.

L'arbitro si è accorto dell'orecchino di Nzola durante un calcio d'angolo, poco dopo il suo ingresso in campo. Uscito dal campo per toglierlo, avrebbe dovuto rientrare pochi secondi dopo, invece è stato direttamente sostituirto dall'allenatore dopo che per oltre 5 minuti ha tentato di toglierlo senza riuscirci. E non è servito a nulla nemmeno l'aiuto del massaggiatore, il piercing non ne ha voluto sapere di sfilarsi.

Thiago Motta, stanco di aspettare Nzola visto che lo Spezia stava giocando in 10 uomini, ha così deciso di sostituirlo direttamente con Antiste che ha giocato la fine della partita. Risultato finale: 3-1 per l'Inter.