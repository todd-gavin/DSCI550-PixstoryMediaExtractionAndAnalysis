LE DIECI REGOLE PER LE VACANZE DI CHI HA IL DIABETE
Dire vacanza significa prendersi una pausa, liberarsi dagli impegni e abbandonare l’orologio. 
“E’ un mantra che può valere anche per chi ha il diabete, a patto che si tenga conto che siamo di fronte a un periodo limitato, e deve essere fatto con responsabilità e controllo. Cerco sempre di agevolare i miei pazienti – conclude PANCANI – offrendo consigli che aiutino a organizzare meglio le partenze ed evitare spiacevoli inconvenienti al rientro. Ecco perché ho messo a punto una sorta di decalogo con le indicazioni pratiche prima di mettersi in viaggio”
Prepara con anticipo una scorta idonea di insulina, meglio se con un calcolo più abbondante dei giorni di permanenza (se portatore di micro portare anche una penna di insulina basale da utilizzare in caso di guasti al device)
Usa una borsa termica come contenitore del kit dei farmaci per mantenere integro il principio attivo che con il caldo potrebbe deteriorarsi
Controlla di avere sempre una mini-dispensa (es. succo di frutta, bibita zuccherata, caramelle, fette di pane) per prevenire/gestire eventuali ipoglicemie
Nel kit dei farmaci, non dimenticare quello per le emergenze da ipoglicemia (glucagone) che ora è disponibile anche in una semplice forma inalatoria e prescrivibile dal medico
Tieni sempre nel bagaglio a mano il kit dei farmaci, la mini-dispensa e la certificazione che attesti la patologia per giustificare il trasporto di aghi, lame, liquidi, device
Se viaggi da solo o con minorenni, usa un braccialetto/biglietto/certificazione per poter riconoscere la malattia e intervenire in caso di emergenza
Durante il soggiorno, pianifica e monitora le attività fisiche più dinamiche che potrebbero cambiare il fabbisogno insulinico
In compagnia, fai un uso moderato di alcolici e super alcolici, evitando di farlo a stomaco vuoto 
Se sei tu alla guida durante le trasferte, fai piccole pause ogni ora utili a riposarti e a controllare i livelli di glicemia
Rispetta e segui le indicazioni e gli allarmi che i dispositivi per il monitoraggio e/o infusore di insulina indicano, senza farti distrarre dal contesto spensierato e mondano