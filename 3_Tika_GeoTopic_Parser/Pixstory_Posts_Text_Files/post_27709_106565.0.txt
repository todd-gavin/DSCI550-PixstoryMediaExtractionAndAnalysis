Sesta pole position stagionale, quindicesima in carriera a eguagliare il numero di partenze al palo ottenute in Ferrari da Felipe Massa al terzo posto di sempre tra i poleman del Cavallino Rampante. Numeri pazzeschi per Charles Leclerc che, a 24 anni, sulla giusta strada per riscrivere buona parte dei record della rossa, anche a 
Baku si conferma fortissimo sul giro secco. E proprio quando la pole sembrava indirizzata verso il compagno di squadra Carlos Sainz, il più rapido nel primo tentativo in Q3, ancora una volta ha messo insieme un giro pazzesco, rifilando quasi mezzo secondo allo spagnolo. 1:41.359 per il monegasco della Ferrari, che stacca di 282 millesimi un ottimo Sergio Perez, per tutto il fine settimana il più in palla della coppia di casa Red Bull. Solo terzo, invece, il campione del mondo Max Verstappen, non ancora al top con l'assetto della sua RB18 e 
infine staccato di 347 millesimi dal poleman e grande rivale per il titolo. Solo quarto e certamente deluso per un ultimo giro non all'altezza della lotta al vertice, lo spagnolo Carlos Sainz che può comunque sorridere per 
aver dimostrato di avere nel piede il ritmo per lottare. Domani alle 13.00 la gara. 

Foto: Instagram scuderiaferrari