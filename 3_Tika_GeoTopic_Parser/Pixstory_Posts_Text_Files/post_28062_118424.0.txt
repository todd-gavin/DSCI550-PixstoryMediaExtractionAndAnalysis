Dopo un venerdì all'insegna della Ferrari, la Red Bull torna a fare paura con un Max Verstappen che ha provato a mettere a posto i problemi che lo avevano condizionato nei primi turni di test al Paul Ricard. Difficile dire se la missione sia stata definitivamente portata a compimento, ma certo è che l'olandese è stato il più veloce delle PL3 del GP Francia 2022, chiudendo al comando della lista tempi in 1:32.272. Seconda posizione 
per Carlos Sainz, con Charles Leclerc in terza piazza: il monegasco, a 637 millesimi da Verstappen, ha un po' faticato nel trovare il giusto compromesso tra sovrasterzo e sottosterzo. Primo degli altri è Lewis Hamilton, 
a poco meno di un secondo di gap, seguito da Sergio Perez e dall'altra Mercedes di George Russell. Alle 16.00 le qualifiche. 

Foto: Instagram redbullracing