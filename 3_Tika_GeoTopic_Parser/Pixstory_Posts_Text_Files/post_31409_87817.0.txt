L'UNICEF continua ad avere un team sul campo in Ucraina e ad inviare aiuti essenziali. Durante il fine settimana, è arrivato un altro convoglio in Ucraina. Questa volta 22 camion con 168 tonnellate di aiuti, tra cui kit di ostetricia, chirurgici, ostetrici, concentratori di ossigeno, celle frigorifere, così come coperte e vestiti invernali, kit per l'acqua e i servizi igienico-sanitari, dignity kit; kit per la formazione della prima infanzia e kit per adolescenti. Nel frattempo, i team mobili di protezione dell'infanzia sono stati ampliati da 9 a 47 per aumentare la protezione e i servizi psicosociali per i bambini in tutta l'Ucraina. Il sostegno si estende naturalmente oltre i confini, ad alcuni di quei 1,5 milioni di bambini rifugiati. L’Unicef sta allestendo sempre più "Blue Dots", spazi sicuri - in collaborazione con i partner umanitari e le autorità locali - per fornire servizi cruciali di supporto e protezione ai bambini e alle famiglie. Hanno diffuso messaggi sulla sicurezza e sui minorenni non accompagnati dai chat bot in Ucraina su Facebook; consegnato prodotti per l'igiene nei centri per i rifugiati. Ma bisogna essere chiari: nonostante gli sforzi instancabili, da quelli delle nonne volontarie ai governi, dagli scout alle agenzie delle Nazioni Unite, finché questa guerra continuerà, la situazione per i bambini dell'Ucraina non potrà che peggiorare.