«Fermatevi! La guerra è una follia»: l’appello lanciato da Papa Francesco scelto come tema della mobilitazione per la Pace ad Assisi, in Umbria. Il 27 marzo i promotori saranno in piazza San Pietro per l’Angelus.

La Perugia-Assisi si mobilita dunque per una nuova edizione straordinaria, contro la guerra della Russia in Ucraina. Dopo quella di ottobre, i pacifisti torneranno a percorrere domenica 24 aprile i 25 chilometri che separano il capoluogo dell’Umbria dalla città di San Francesco. Seguendo l’appello di Papa Francesco: «Fermatevi! La guerra è una follia».