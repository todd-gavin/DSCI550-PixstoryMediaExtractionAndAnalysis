Gucci ha avviato una collaborazione strategica con l'Università di Modena e Reggio Emilia (Unimore) con la firma di un accordo-quadro sui temi della formazione, della ricerca nell’ambito della data science applicata alla business innovation.

 

L’occasione per l’annuncio della partnership è stato l’incontro dal titolo “Il futuro dell’intuizione”, a cui hanno preso parte oggi, 31 maggio, il presidente e ceo del marchio di moda Marco Bizzarri e il rettore dell’ateneo Carlo Adolfo Porro.

 

«L'Italia - ha commentato Bizzarri, che si è laureato proprio all’Università di Modena - ha imprese e imprenditori di livello altissimo. Se unissimo al saper fare e al talento gli insight e la capacità di interpretare i dati a favore dell'innovazione, l'enorme vantaggio competitivo del nostro Paese ne trarrebbe un beneficio indiscusso».

https://www.fashionmagazine.it/community/i-marchi-collabore-a-u-nuov-cors-dedicat-allanalis-de-dat-gucc-accord-co-luniversi-d-moden-e-reggi-emili-pe-i-managemen-dat-drive-109654