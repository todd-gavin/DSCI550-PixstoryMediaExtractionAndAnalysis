Secondo la rivista Forbes nella lista dei più ricchi d’Italia ci sono 16 imprenditrici con un patrimonio a nove zeri, tra le quali si trovano molti nomi noti nel settore moda. Se quindi la vetta della classifica spetta alla proprietaria dell’azienda farmaceutica Menarini, Massimiliana Landini Aleotti con un patrimonio di 5,4 miliardi, il secondo posto resta saldamente in mano a Miuccia Prada, la cui ricchezza personale è pari a 4 miliardi.

Al sesto posto si trova Giuliana Benetton con 2,7 miliardi. Insieme ai suoi tre fratelli, Luciano, Gilberto e Carlo, ha fondato nel 1965 il marchio di abbigliamento Benetton. In ottava posizione ricompare il cognome Prada riferito però a Marina, sorella di Miuccia. L’erede della casa di moda non è coinvolta nella gestione aziendale, ma detiene una quota stimata del 12% in Prada, il che le consente di vantare una fortuna di 1,7 miliardi