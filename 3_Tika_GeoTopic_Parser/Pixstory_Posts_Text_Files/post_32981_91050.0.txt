Giornata da dimenticare per Jannik Sinner, che non potrà difendere i punti conquistati lo scorso anno arrivando in finale proprio nel torneo della Florida. Il ragazzo italiano si è ritirato sul 1-4 nel primo set contro l'argentino Francisco Cerundolo nei quarti di finale del Master 1000, a causa di dolorosissime vesciche ai piedi. In semifinale avanza dunque Cerundolo che se la vedrà contro il vincente dello scontro tra Ruud e Zverev. Negli altri quarti di finale in programma domani, di fronte il numero 1 Medvedev contro il polacco Hurkacz, vincitore qui lo scorso anno, e il giovanissimo talento spagnolo Alcaraz (che ha fatto fuori il greco Tsitsipas 7-5 6-3) contro il serbo Kecmanovic.