Le prime prove libere del weekend dell’ePrix di New York vedono Stoffel Vandoorne al comando della classifica. Il forte pilota della Mercedes, che ha perso la leadership della classifica del Mondiale nello scorso appuntamento di Marrakech, ha chiuso la prima sessione sulla pista di Brooklyn davanti a tutti in 1:09.836, rifilando tre decimi a Sergio Sette Camara e Oliver Rowland. Quinto tempo per il leader del campionato Edoardo Mortara che, con la sua Mercedes clienti paga mezzo secondo scarso di gap. Una dichiarazione d’intenti mica male da parte del belga in vista delle qualifiche del primo dei due ePrix newyorkesi, di scena oggi a partire dalle 14.40 italiane.

Foto: Instagram mercedeseqfe