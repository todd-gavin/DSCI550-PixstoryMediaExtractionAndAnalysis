I concerti ci mancano moltissimo. E i grandi concerti, come quello che il prossimo 18 giugno porterà sul palco dello Stadio Olimpico Francesco De Gregori e Antonello Venditti, ci mancano ancora di più. Per rendere meno dura l’attesa i due artisti hanno unito le loro voci reinterpretando due brani che hanno segnato le loro carriere e la storia della musica italiana: “Generale” e “Ricordati di Me”.
Prepariamoci per il concerto con queste due emozionanti canzoni, in digitale e in un esclusivo 45 giri da collezione. Venditti e De Gregori hanno cominciano a collaborare poco più che ventenni durante un viaggio in Ungheria, hanno scritto  le loro prime canzoni insieme, per arrivare al comune esordio discografico con Theorius Campus dove Antonello ha inciso “Roma Capoccia” e Francesco “Signora Aquilone”. Fu un disco che sancì per entrambi l’inizio del proprio percorso artistico.