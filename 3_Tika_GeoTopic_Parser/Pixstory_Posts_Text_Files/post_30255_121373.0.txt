Colpo a effetto per la Reggina, club impegnato nella Serie B. I calabresi hanno raggiunto un accordo con Federico Santander, attaccante paraguaiano classe 1991 reduce da un quadriennio al Bologna, squadra con la quale ha collezionato 67 presenze e 10 gol. Santander - che vanta presenze in Champions League, Europa League e Coppa Libertadores - prima di sbarcare in Italia era stato protagonista con il Copenhagen, realizzando 38 reti in 82 partite e vincendo due campionati danesi e due coppe di Danimarca.