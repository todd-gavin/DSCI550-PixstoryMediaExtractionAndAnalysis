Dal 2018 ogni anno in casa Inter si votano quattro giocatori che hanno indossato la maglia nerazzurra - uno per ruolo - e vengono inseriti nella Hall of Fame. L'ultimo a essere votato dai tifosi è Samuel Eto'o, bomber dello storico triplete e autore di 53 gol in 102 partite con l'Inter. L'attaccante camerunense completa il quartetto già formato dal portiere Gianluca Pagliuca, dal difensore Marco Materazzi e dal centrocampista Wesley Sneijder.

Come detto la Hall of Fame è nata quattro anni fa. Nella prima edizione i più votati erano stati Walter Zenga, Javier Zanetti, Lothar Matthaus e Ronaldo il fenomeno. L'anno successivo è toccato a Francesco Toldo, Giacinto Facchetti, Dejan Stankovic e Giuseppe Meazza. Lo scorso anno invece sono entrati nella Hall of Fame nerazzurra Julio Cesar, Giuseppe Bergomi, Esteban Cambiasso e Diego Milito.