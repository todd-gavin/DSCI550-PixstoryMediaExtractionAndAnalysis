Inizia nel migliore dei modi il Roland Garros di Jannik Sinner. Battuto in tre set (6-3 6-2 6-3) l'americano Bjorn Fratangelo, non certo un ostacolo insormontabile, così come potrebbero non esserlo i prossimi rivali grazie a un tabellone benevolo fino ai quarti di finale quando, se tutto andrà come si spera, dovrebbe vedersela con Medvedev.

Intanto l'altoatesino si gode il passaggio del primo turno contro un avversario arrivato a Parigi grazie alle qualificazioni. Ma sulla terra rossa del Roland Garros non c'è stata storia. Sinner ha dominato tutti i set, non concedendone nemmeno uno all'avversario. Così come non sono stati concessi break, anche se c'è stato il rischio negli ultimi game del terzo set.

Dopo essere uscito ai quarti dagli Internazionali d'Italia contro Tsisipas, Sinner dovrà ora vedersela sulla terra rossa con lo spagnolo Carballes Baena, reduce da una "maratona" con il tedesco Otte. Una sfida che vede favorito l'italiano.