L’ultimo arrivo in salita dell’edizione 2022 del Tour de France incorona ancora Jonas Vingegaard. La maglia gialla è arrivato per primo sul traguardo della mitica salita di Hautacam, aiutato da un fantastico Wout Van Aert, compagno di squadra in maglia verde da leader della classifica a punti, già in fuga dal primo km. Bello anche il gesto del danese dominatore di questa Grande Boucle che, dopo una caduta di Tadej Pogacar, ha aspettato e poi teso la mano al rivale. Per lo sloveno, comunque, non c’è stato niente da fare sull’ascesa finale: staccato di 1’04” all’arrivo, sprofonda a 3’26” in classifica generale. Un distacco difficile da colmare a 
meno di sorprese nella cronometro di sabato. Domani, intanto, terz’ultima frazione, con la Castelnau Magnoac-Cahors di 189 km, occasione per i velocisti prima del gran finale di domenica sui Campi Elisi. 

Foto: Instagram letourdefrance