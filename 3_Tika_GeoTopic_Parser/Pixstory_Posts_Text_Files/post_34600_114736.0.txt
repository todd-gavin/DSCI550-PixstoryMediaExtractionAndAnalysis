Pronostico rispettato per l'unica semifinale di Wimbledon disputata. Djokovic ha battuto l'idolo di casa Norrie in quattro set, rimontando il brutto inizio di match e il primo set perso per 2-6. Ma il serbo è sempre l'ultimo a morire, come era successo con Sinner quando era andato sotto addirittura di due set per poi andare a vincere in volata. 
 
Djokovic raggiunge così la sua ottava finale di Wimbledon: sei vinte (2011, 2014, 2015, 2018, 2019, 2021) tra cui lo scorso anno in finale contro Berrettini, e solamente una persa, nel 2013, contro l'inglese Murray. Domenica può raggiungere la sua settima vittoria contro l'australiano Kyrgios, arrivato in finale senza aver giocato la semifinale per il ritiro di Nadal. Più di lui ha vinto solo Federer con otto coppe sollevate a Wimbledon. 
 
In semifinale sembrava dover essere tutto facile per l'ex numero uno. Invece è stato Norrie a partire meglio e a fare suo il primo set con un doppio break messo a segno e sfruttando i tanti errori di Djokovic. Errori che il serbo dal secondo set non ha più commesso, terminando in poco più di due ore e mezzo l'incontro con il risultato di 2-6 6-2 6-3 6-4.