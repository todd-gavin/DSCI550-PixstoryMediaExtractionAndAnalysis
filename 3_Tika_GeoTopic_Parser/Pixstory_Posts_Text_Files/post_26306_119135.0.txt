Thélios, società eyewear del gruppo Lvmh, ha acquisito la storica Metallart che opera nella lavorazione artigianale del metallo. Nel frattempo, ha firmato un accordo triennale con l’organizzazione della kermesse veneziana in qualità di official eyewear sponsor, sancendo il suo debutto ufficiale nel mondo del cinema.
“La Mostra internazionale d’arte cinematografica di Venezia è uno degli eventi più prestigiosi e noti in tutto il mondo. Siamo orgogliosi di sostenere La Biennale di Venezia, un ambasciatore della cultura italiana a livello globale”, ha affermato il direttore generale di Thélios, Alessandro Zanardo. “Cinema e occhiali sono sempre stati un binomio perfetto, accomunati dal senso estetico e dalla passione per i dettagli ed entrambi in grado di dare alle persone una diversa visione del mondo. Nella storia del cinema gli occhiali hanno contribuito a creare personaggi iconici e a definire le loro personalità: non potevamo trovare partner migliore di questo festival, con cui condividiamo anche le stesse origini venete”.

https://montenapodaily.com/2022/07/25/thelios-acquista-metallart-e-diventa-sponsor-del-festival-del-cinema-di-venezia/