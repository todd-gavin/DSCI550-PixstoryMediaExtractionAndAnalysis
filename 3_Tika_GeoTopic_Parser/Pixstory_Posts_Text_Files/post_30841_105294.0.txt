Avanza la candidatura di Sesto San Giovanni come sede del nuovo stadio delle squadre milanesi. Le ultime notizie a riguardo arrivano da Attilio Fontana, governatore della Lombardia, dopo un incontro con Roberto Di Stefano, sindaco della cittadina dell'hinterland milanese: “Se Milan o Inter decidessero, il sindaco di Sesto San Giovanni potrebbe dare il via libera quasi immediatamente e credo che per i fondi che devono investire sia una notizia non di poco conto rispetto ai dialoghi e a tutte quelle cose che comportano mesi, se non anni, di rinvii”. Particolare non irrilevante: a Sesto questo domenica si terranno le elezioni comunali, con Di Stefano che cerca la conferma contro altri 5 candidati.