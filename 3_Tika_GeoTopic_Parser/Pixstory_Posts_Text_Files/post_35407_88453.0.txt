Brutte notizie in casa nazionale italiana dopo l’infortunio subito ieri durante Napoli-Udinese dal laterale Giovanni Di Lorenzo. Il terzino ha infatti rimediato una distorsione di secondo grado al ginocchio e non sarà disponibile per i playoff mondiali previsti a breve. Non si hanno al momento ulteriori notizie sui tempi di recupero, ma dalle prime impressioni pare che il problema non sia di lieve entità. Si potrebbe addirittura arrivare al mese di stop. Aggiornamenti più concreti arriveranno sicuramente nei prossimi giorni. Resta ora il dubbio su chi prenderà il suo posto in nazionale. Probabilmente toccherà al terzino del Milan Calabria che però non è uscito al meglio dalla sfida di ieri sera a Cagliari. Questo di seguito il comunicato ufficiale del Napoli sulle condizioni di Di Lorenzo: “Dopo aver raggiunto il ritiro della Nazionale, Giovanni Di Lorenzo è stato sottoposto ad accertamenti che hanno evidenziato una distorsione di secondo grado del ginocchio destro. Il difensore azzurro, che ha già lasciato il ritiro, sarà sottoposto ad ulteriori accertamenti nei prossimi giorni.”