Sabato 7 maggio si sta avvicinando. Si tratta del giorno in cui Marcell Jacobs tornerà a correre i 100 metri in una gara ufficiale e lo farà in Kenya al Kip Keino Classic di Nairobi, terza tappa Gold del World Athletics Continental Tour 2022. L’attesa è tantissima dopo che in questi ultimi mesi ha vinto sulla distanza breve, i 60 metri, e in indoor. 

Il 7 maggio correrà in Kenya dunque, mentre per vederlo in azione in Italia bisognerà attendere quasi un mese in più quando, il 9 giugno, sarà in scena allo Stadio Olimpico di Roma al Golden Gala Pietro Mennea. A sfidarlo ci saranno gli statunitensi Fred Kerley e Trayvon Bromell, due dei migliori sprinter in circolazione, rispettivamente l'argento olimpico dei 100 metri piani e il leader mondiale della scorsa stagione con il miglior tempo di 9.76.

In attesa di tornare in pista in settimana Jacobs ha giocato a golf al Country Club Castelgandolfo di Roma.