Il Milan sta per chiudere l’operazione che porterà il giovane talento belga De Ketelaere in Italia. C'è stata la prima offerta ufficiale al Bruges per un totale di 20 milioni di euro più bonus, ma il club belga l'ha ritenuta troppo bassa. Il rilancio del Milan è dunque notevole: 30 milioni di euro per il cartellino + 5 di bonus. Per il giocatore sarebbe pronto un quinquennale da 2/2,5 milioni di euro a stagione. Lunedì pomeriggio De Ketelaere non ha giocato la Supercoppa belga vinta contro il Gent e ha salutato i suoi tifosi col megafono nel post gara.