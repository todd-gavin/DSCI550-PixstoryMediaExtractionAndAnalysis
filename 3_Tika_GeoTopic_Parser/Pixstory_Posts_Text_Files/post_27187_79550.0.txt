Tra parchi e musei mi e’ venuta fame. Ma dopo tanta bellezza cercavo proprio un posto che si intonasse con il mio sabato culturale. Sono andata quindi in uno dei miei posti preferiti, LùBar, proprio a fianco alla Galleria d’Arte Moderna. Un garden restaurant, se vogliamo fare gli internazionali, che vanta una delle posizioni più di spicco e privilegiate di Milano – tra Montenapoleone e Porta Venezia, all’interno del giardino della Villa Reale.
Un progetto unico nel suo genere, con un segreto i cui indizi possono esser svelati già dal nome: LùBar, non per niente, deriva dal dialetto siciliano e significa appunto “il bar”, ma significa anche “il bar dei Lu” a richiamare i nomi dei 3 fratelli ideatori Lucrezia, Lucilla e Ludovico Bonaccorsi che nel 2013 hanno dato vita a questo concept innovativo in Sicilia e nel 2014 lo hanno portato con sé a Milano. Il loro scopo è solo uno: nobilitare ed elevare lo street food siciliano sui toni dell’eleganza e del prestigio meneghino. Peccato non riuscire a trasmettevi il sapore di quel che ho assaggiato, dovete proprio andarci di persona!