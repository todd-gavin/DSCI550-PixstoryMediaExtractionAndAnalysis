Partono alla grande i Boston Celtics nella prima partita delle Finals NBA 2021-22. I biancoverdi si rendono protagonisti di una suer rimonta nel quarto quarto con un parziale senza senso di 40-16 che spegne ogni velleità dei padroni di casa dei Golden State Warriors. Finisce 120-108 per gli ospiti che alla prima finale dopo 12 anni di assenza vanno a 0-1 nella serie e sono già con la testa a gara-2 di lunedì, sempre al Chase Center. A referto vanno i 34 punti di uno Steph Curry intoccabile per 3/4 del match lato Warriors, ma la combinazione Horford (26), Brown (24) e White (21) è letale per San Francisco e fa partire Boston con il piede giusto.