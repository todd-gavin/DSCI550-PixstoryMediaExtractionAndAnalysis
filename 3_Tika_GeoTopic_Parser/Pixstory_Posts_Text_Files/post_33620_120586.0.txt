La Federcalcio inglese sta programmando un cambiamento storico. La FA richiederà all'IFAB, International Football Association Board, una modifica per rimuovere il colpo di testa a partire dalla stagione 2023-24. Ma perché tutto questo? 

Tutto nasce da una linea guida circolata nel 2020 nel Regno Unito. Si chiedeva agli allenatori di far evitare il colpo di testa ai bambini di età pari o inferiore a 11 anni, con un'introduzione graduale a partire dai 12 anni. 

Lo studio analizzava come il ripetersi di tale gesto in età evolutiva aumentasse la possibilità di malattie neurodegenerative dell’encefalo nella fase più adulta.

Dawn Astle, responsabile del progetto per le malattie neurodegenerative presso l'Associazione dei calciatori inglesi, è stato uno dei maggiori sostenitori di questo cambiamento: «Vogliamo che tutti i nostri bambini si divertano a giocare a calcio, ma devono poterlo fare in sicurezza.

Il calcio ha il dovere di eliminare ogni possibile rischio per quanto riguarda la salute dei giovani. Questo obbligo include anche il colpo di testa. 

Tutti i club professionistici del paese seguiranno le linee guida appropriate nei loro regimi di allenamento. La loro responsabilità si estende anche alle squadre giovanili e femminili».