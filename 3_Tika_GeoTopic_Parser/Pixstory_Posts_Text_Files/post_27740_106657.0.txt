Mancano solo 4 ore alla fine della novantesima edizione della mitica 24 Ore di Le Mans. Poche sorprese per quanto riguarda la lotta per la vittoria assoluta, con le due Hypercar Toyota che, come da pronostici, hanno letteralmente dominato una gara fin qui senza storia. Al comando c’è la GR010 numero 8 che aveva ottenuto la pole position, seguita a circa 3 minuti di gap dall’auto gemella, la numero 7. Bella, invece, la lotta nelle altre categorie: in LMP2 il team Jota conduce sugli italiani della Prema (con Robert Kubica al volante), mentre in GTE-Pro c’è stata fin qui una battaglia super intensa tra la Porsche di Gianmaria Bruni e la Ferrari di 
Alessandro Pier Guidi, al momento al secondo posto di categoria. Sfortuna per la Corvette che, dopo la pole position di categoria, è stata mandata a muro in un contatto con un prototipo. Tra gli amatori conduce l’Aston Martin di TF Sport. Alle 16.00 la bandiera a scacchi. 

Foto: Instagram 24heuresdumans