Nati nella fumosa e rigida epoca vittoriana, il panciotto ha accompagnato la storia della moda senza mai davvero scomparire: versatile, elegante, dai colori sobri o dalle fantasie eccentriche, il gilet ha segnato diverse ere del Novecento e numerose correnti estetiche, come il cosiddetto “preppy look”.
Simbolo di emancipazione femminile, il panciotto ha fatto il suo ingresso nel mondo della moda femminile insieme ai pantaloni e presto ha conquistato celebrità e artisti: iconico quello di Liza Minelli, che contribuì ad amplificarne la popolarità, mentre Lady Diana lo plasmò per ottenere outfits più confortevoli e casual; recenti, invece, i gilet degli anni ’90 (che popolano serie tv come Friends, ad esempio) e i loro successori del primi del duemila, che oltre ad apparire nelle strade e nelle televisioni di tutto il mondo, conquistavano anche le passerelle grazie a figure come quelle di Kate Moss, che del panciotto fece un vero e proprio stile di vita.

https://montenapodaily.com/2022/08/17/a-volte-tornano-lautunno-indossa-il-panciotto/