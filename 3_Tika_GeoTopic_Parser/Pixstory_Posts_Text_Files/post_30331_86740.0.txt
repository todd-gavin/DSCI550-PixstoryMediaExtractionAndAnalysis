Protagonista di numerosi appelli in favore della pace e contro l'invasione dell'Ucraina da parte della Russia, Andriy Shevchenko si trova a vivere in prima persona momenti di grande apprensione. La sorella e la madre sono infatti bloccate a Bucha, città teatro di pesanti scontri tra i due eserciti.
Ai microfoni di Sky Sport News Shevchenko ha spiegato: "Mia madre e mia sorella hanno ospitato alcune persone che si sono trasferite con loro, perché si trovavano in condizioni terribili. A Bucha non c'è cibo, non c'è elettricità. Sono amici di mia sorella e da cinque giorni vivevano sottoterra in un seminterrato. Ci sono stati terribili bombardamenti in quella zona. Bucha e le vicine Irpin e Hostomel: conosco bene queste città e sono state completamente distrutte. Non sono rimasti edifici. Andavo a Bucha per allenarmi quando ero un giovane giocatore. È terribile".