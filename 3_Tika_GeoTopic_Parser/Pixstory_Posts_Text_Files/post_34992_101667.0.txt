Secondo posto per Gianmarco Tamberi alla Diamond League, nella seconda tappa che si è tenuta a Birmingham. Il campione olimpico non ha superato i 2.25, ma è comunque una buona prestazione pensando a quanto successo otto giorni fa a Doha quando incappò in tre nulli a quota 2.24.

La tappa è stata vinta dal canadese Django Lovett, capace di superare 2.28 al primo assalto. Al secondo posto, come detto, Tamberi con 2.25 alla prima, a seguire il polacco Norbert Kobielski (2.25 alla terza), lo statunitense Shelby McEwen (2.22) e lo svizzero Loic Gasch (2.18).

Da qui al 9 giugno per Tamberi ci sono tre appuntamenti importantissimi: il meeting di Trieste tra sette giorni, poi il 31 maggio volerà a Ostrava (Repubblica Ceca) e il 9 giugno sarà protagonista al Golden Gala di Roma (tappa della Diamond League nella capitale).