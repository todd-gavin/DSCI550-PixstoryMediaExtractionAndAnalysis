Fred Perry presenta Reissues, la collezione che reinterpreta stagione dopo stagione i grandi classici d’archivio, realizzati con gli stessi tagli dei modelli originali. Per la collezione SS22 Fred Perry guarda nel suo archivio alla ricerca dell’originale Rugby Shirt, la versione più robusta della Polo Shirt, caratterizzata dall’immancabile colletto, pannelli colorati e ricami dorati.
 
Originariamente realizzata in cotone ultra-spesso per evitare che si strappasse mentre i giocatori si trovavano nella mischia, Fred Perry reinterpreta la maglia da rugby in 100% jersey di cotone, alleggerendo così il peso del capo.
 
Realizzata in un pesante piqué, la Rugby Shirt presenta un audace gioco di color-block e colletto e polsini a contrasto. L’inserto in tessuto Gold è posizionato sotto il ricamo nella stessa colorway preso direttamente dall’archivio del brand – mentre il colore oro è un richiamo alle medaglie vinte dallo stesso Fred Perry.
 
La windbreaker in 100% Nylon Ripstop si distingue per l’appeal sportivo e contemporaneo. La parte centrale è declinata in Snow White, così come la tasca a canguro, e contrasta con le maniche reglan, rispettivamente in Dark Carbon e Gold. Completano il capo, il cappuccio e le coulisse sul cappuccio sempre in Dark Carbon.