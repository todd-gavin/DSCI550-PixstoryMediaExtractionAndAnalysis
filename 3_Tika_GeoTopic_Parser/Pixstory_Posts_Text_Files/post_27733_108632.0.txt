Il circuito di Zandvoort, estremamente tecnico e complicato da fronteggiare, fa da sfondo a un piccolo passo indietro nel processo di avvicinamento di Valentino Rossi al mondo delle quattro ruote. Dopo il 15esimoposto in gara-1 nel weekend olandese del GT World Challenge Europe, dove scende in pista con un’Audi R8 GT3 LMS, il Dottore ha infatti chiuso in 16esima piazza dopo essersi alternato alla guida con il compagno di equipaggio Frederic Vervisch. Per la cronaca, la vittoria è invece andata all’italiano Raffaele Marciello in coppia con Timur Boguslavskiy, bravi a riportare in vetta la loro Mercedes AMG GT3 dopo l’incidente in gara 
1. Il GT World Challenge tornerà in pista nel weekend del prossimo 3 luglio sul circuito di Misano Adriatico. 

Foto: Instagram gtworldcheu