Da quanto fa trapelare l'Equipe, l'allenatore del Saint-Etienne avrebbe chiesto ai suoi giocatori di fede musulmano (due terzi della rosa) chi potesse interrompere il digiuno imposto dal Ramadan, che va dal 2 aprile al 2 maggio. Una richiesta che, spera Pascal Dupraz, possa aiutare la squadra ad andare meglio in classifica visto che attualmente il Saint-Etienne è al 18esimo posto in classifica in Ligue 1 a soli 27 punti.

Proprio per rispettare il Ramadan e riuscire ad allenarsi al meglio, alcuni giocatori avevano chiesto un adeguamento dei programmi di allenamento, quindi difficilmente daranno una risposta positiva all'allenatore.

Non è nuovo a richieste singolari Pascal Dupraz. Ha chiesto, per esempio, a tutti i suoi dirigenti di fare uno sforzo, suggerendo a Whabi Khazri, ad esempio, di accelerare il suo ritorno alle competizioni dopo l'infortunio al tendine del ginocchio.