बुंदेलखंड में इस साल की गर्मी के सीजन में जगह-जगह सड़कों के किनारे पर मच्छरदानी का व्यापार शुरू होगया है. क्योंकि इस मौसम में लाइट का कोई ठिकाना नहीं होता और मच्छर बहुत काटते हैं. दूसरा कारण यह भी है कि लोगों को मज़दूरी का काम नहीं मिल रहा है तो वो सीज़न देखकर छोटे-मोटे व्यापार शुरू कर रहे है जिससे उनका पेट भर जाए. 

प्रीति बाँदा ज़िले से आकार चित्रकूट में इस व्यापार को चला रही है. प्रीति जैसे कई लोग अपना घर गाँव ज़िला छोड़कर अन्य ज़िलों में काम के तलाश में व्यापार कर रहे है. 
 
प्रीति बताती है कि "मैं और मेरा पति गर्मियों के सीजन में अक्सर मच्छरदानी ही बेचते हैं. मेरठ, कानपुर से थोक माल लेकर आते हैं और अलग-अलग तरह की मच्छरदानी बेचते हैं. हमारी दिन भर में 6-7 मच्छरदानिया तो बिक ही जाती है. बाकी समय में कपड़े बेचते है लेकिन बड़े बड़े मॉल, दुकानें खुल गई जिससे हमारी दुकानें बहुत कम चलती है."