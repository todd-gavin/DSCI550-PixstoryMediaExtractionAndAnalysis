La trattativa per Arnautovic è sfumata e ora il Manchester United potrebbe rinforzarsi portando in Inghilterra Alvaro Morata. L'Atletico Madrid glielo avrebbe offerto e i Red Devils ci hanno fatto più di un pensierino vista anche la separazione in casa con Cristiano Ronaldo che potrebbe ancora essere ceduto.

Morata ha visto ormai allontanarsi la possibilità di tornare per la quarta volta alla Juventus e la destinazione Manchester potrebbe interessargli anche se la squadra allenata da Ten Hag non parteciperà alla Champions League. Per l'attaccante potrebbe comunque essere una bella vetrina per continuare quanto di buono fatto vedere in questo inizio di stagione non ancora ufficiale.