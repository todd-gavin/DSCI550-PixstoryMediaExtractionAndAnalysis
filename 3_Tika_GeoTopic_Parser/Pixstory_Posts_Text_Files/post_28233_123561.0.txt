Prima la grande paura per l’highside nel corso delle FP4 del sabato di Silverstone, poi il sollievo nel vedere Aleix Espargaro comunque in grado di partecipare, seppur dolorante e acciaccato, a qualifiche e gara del MotoGP di Gran Bretagna a Silverstone. Adesso i nuovi esami che non portano buone notizie: il centauro spagnolo di casa Aprilia, secondo nella classifica piloti alle spalle di Fabio Quartararo, ha infatti riportato la frattura del tallone del piede destro. Lo spagnolo però non dovrà operarsi: per il momento l’obiettivo è quello di restare completamente a riposo per una settimana piena prima di tornare in sella, si spera con meno dolore, in occasione del MotoGP d’Austria del weekend del 21 agosto.

Foto: Instagram aleixespargaro