Ci sono volute più di cinque ore per decidere chi avrebbe vinto l’edizione 2022 degli Australian Open, il primo torneo Slam della stagione. A imporsi, dopo una lotta estenuante e ricca di colpi di scena, è stato proprio Rafael Nadal. Il campionissimo spagnolo, che nei giorni scorsi aveva eliminato il nostro Matteo Berrettini, ha piegato in cinque set il russo Daniil Medvedev riuscendo a rimontare lo svantaggio iniziale. Dopo essere andato sotto per 2-0 (2-6, 6-7), Nadal ha cambiato marcia vincendo i tre set successivi in 6-4, 6-4, 7-5. Il trentaseienne originario delle isole Baleari entra così ancora di più nella storia del tennis: alla seconda affermazione a Melbourne, Rafa è il nuovo numero 1 per numero di tornei Slam vinti in carriera, ben 21