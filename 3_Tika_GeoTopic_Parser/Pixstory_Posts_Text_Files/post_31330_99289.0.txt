L'art. 26 comma 2 del decreto lgs. 198 del 2006(Codice delle pari opportunità tra uomo e donna) ha cosi definito il concetto di molestia sessuale: sono inoltre considerate discriminazioni, le molestie sessuali, owero quei comportamenti indesiderati a connotazione sessuale, espressi in forma fisica, verbale o non verbale, aventi lo scopo o
l'effetto di violare la dignità del lavoratore e di creare un clima intimidatorio, ostile, degradante, umiliante o offensivo. Tale nozione si incentra sul carattere "indesiderato" dell'atto a sfondo sessuale. È quindi sovrana, almeno sulla carta, la "rappresentazione soggettiva della vittima". Il lavoratore vittima può richiedere al giudice il risarcimento del danno, anche non patrimoniale, collegato alla
lesione della dignità e della libertà sessuale. Se dalla condotta molesta sono derivate ripercussioni sullo stato di salute, è inoltre risarcibile il danno biologico.Il datore di lavoro può essere chiamato, come nel mobbing, a rispondere indirettamente (per omessa vigilanza) delle molestie subite dalla vittima ad opera dei colleghi, qualora non abbia fatto ciò che era ragionevolmente necessario e
possibile per prevenirle. Dopo la denunzia di molestie sessuali, la vittima non potrà essere trasferita, licenziata o demansionata. Uno strumento utile è l'istituzione di un consigliere di fiducia, cui le persone vittime di molestie possono rivolgersi per avere sostegni e consigli su come affrontare al meglio la sgradevole situazione.