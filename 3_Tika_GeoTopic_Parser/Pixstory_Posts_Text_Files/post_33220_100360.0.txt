Nella nona tappa del Giro 2022, che portava la carovana da Isernia al Blockhaus, ha vinto l'australiano Jai Hindley, che ha regolato allo sprint Romain Bardet e Richard Carapaz. Allo sprint, dopo l'ascesa del monte abruzzese, erano arrivati in sei, con Landa e Goncalves che sono giunti ai piedi del podio e un generosissimo Pozzovivo sesto. Nibali, che si è staccato a 3km dalla vetta, è giunto ottavo a 34", davanti a Valverde. Nella classifica generale sono tutti appaiati al comando, ma Juan Pedro Lopez riesce a restare davanti con 12" sul portoghese Goncalves, 14" sul francese Bardet, 15" sull'ecuadoregno Carapaz e 20" sul protagonista di oggi, Hindley. Nella top ten anche Domenico Pozzovivo, ottavo a 54", mentre Nibali risale in 13° posizione staccato di 3"04.