Per la prima volta, dal 2005 a oggi, Leo Messi non è stato inserito nella lista dei candidati alla vittoria del Pallone d'Oro. France Football ha diramato la lista dei 50 migliori della scorsa stagione nei campionati europei e il più premiato di tutti, con sette trionfi, non figura.

Colpa dell'annata storta con il Psg, la sua nuova squadra con cui avrebbe dovuto dominare in Europa e invece è uscito prima del previsto. Ha però vinto il campionato.

Nella lista dei candidati c'è invece Cristiano Ronaldo che di titoli non ne ha vinti nella sua nuova avventura al Manchester United. Lui, che è il secondo ad averne vinti di più con cinque Palloni d'Oro, è alla diciottesima candidatura. Due più di Messi.