Tulu e Shams e Mufarqat Hai Purani Kirnein Naye Makanon Kay Aanganon Mein Laraz Rahi Hain Fasil e Shahar e Wafa Ke Rozan Chamaktey Zarron Se Bhar Gayi Hain Gaye Dinon Kii Aziz Baatein Nigaar Subahain Gulab Raatein Bisaat e Dil Bhi Ajeeb Shai Hai Hazaar Jeeten Hazaar Maatein Judaaiyon Ki Hawaain Lamhon Ki Khush Matti Uraa Rahi Hain Gayi Ruton Ka Malaal Kab Tak Chalo Ke Shaakhen To Tut ti Hain Chalo Ke Qabron Pe Khun Rone Se Apni Aankhein Hi Phutati Hain Ye Mor Wo Hai Jahaan Se Mere Tumhaare Raste Badal Gaye Hain Puraani Raahon Ko Lautna Bhi Hamari Taqdir Mein Nahin Hai Ke Raaste Bhi Hamare Qadamon Ke Saath Aage Nikal Gaye Hain Tulu e Shams e Mufarqat Hai Tum Apani Aankhon Mein Jhil Milaate Huye Sitaaron Ko Maut Dedo Gayi Ruton Ke Tamaam Phuulon Tamaam Khaaron Ko Maut Dedo Naye Safar Ko Hayaat Bakhsho Ke Pichali Raahon Pe Sabt Jitane Naqoosh e Paa Hain Wo Baar Honge Hawa Uraaye Ke Tum Uraao Credit Photo of Shayer The Express Tribune Shairi Amjad Islam Amjad