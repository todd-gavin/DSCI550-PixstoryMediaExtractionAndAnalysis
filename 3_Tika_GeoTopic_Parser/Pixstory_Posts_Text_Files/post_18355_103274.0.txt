Il Real Madrid per è campione d'Europa per la 14esima volta nella sua storia. La finalissima di Champions League tra gli spagnoli e il Liverpool è stato solo l'ultimo atto di un percorso incredibile fatto dagli uomini di Ancelotti che hanno eliminato Psg, Chelsea e Manchester City credendoci sempre fino all'ultimo e con una determinazione che gli ha permesso di ribaltare spesso situazione complicate. Anche con i Reds non è stata una passeggiata, tutt'altro: alla fine la conta dei tiri in porta è di 9 per il Liverpool, 1 solo per il Real Madrid, ma è quello decisivo.

I galattici vincono di misura una bella partita, che col passare dei minuti si è aperta sempre più, in cui hanno subito molto le offensive dei giocatori di Klopp. Salah ha provato in tutti i modi a segnare, ma un sontuoso Courtois ha blindato la parte con almeno tre interventi decisivi. Con un portiere così insuperabile, il Real è potuto uscire piano piano e, nonostante l'assenza di tiri nella prima frazione, è riuscito comunque ad andare in rete con Benzema nel finale. Gol annullato che avrebbe rischiato di far discutere.

Il gol partita lo ha realizzato Vinicius Jr, un giocatore giovanissimo che però quest'anno ha fatto vedere perché Ancelotti ha puntato forte su di lui. La rete l'ha messa a segno al 59' mettendo la palla dentro, a porta sguarnita, su ottimo assist di Valverde. Il Liverpool, come detto, ci ha provato in tutti i modi ma senza riuscire a trovare il pareggio. Alla fine festeggia il Real Madrid.

Liverpool-Real Madrid 0-1

Rete: 59' Vinicius (R)

Liverpool (4-3-3): Alisson; Alexander-Arnold, Konatè, Van Dijk, Robertson; Henderson (78’ Keita), Fabinho, Thiago (78’ Firmino); Salah, Manè, Luis Diaz (65’ Jota) All. Klopp

Real Madrid (4-3-3): Courtois; Carvajal, Militao, Alaba, Mendy; Modric (89’ Ceballos), Casemiro (85’ Camavinga), Kroos; Valverde, Benzema, Vinicius (90' Rodrygo). All. Ancelotti