Serie A: la Lazio sorprende l’Inter, Monza ancora a zero

Primi due match della terza giornata del campionato di calcio di Serie A e non mancano già le emozioni. Nell’anticipo del venerdì delle 18.30, il Monza è infatti stato sconfitto per 1-2 dall’Udinese, con Beto e Udogie che al 36esimo e al 77esimo hanno ribaltato l’iniziale vantaggio di Colpani (32esimo). La più grande sorpresa è però arrivata nell’incontro tra Lazio e Inter delle 20.45: i biancocelesti hanno infatti sconfitto i milanesi per 3-1 con le reti di Felipe Anderson, ma soprattutto di Luis Alberto e Pedro, bravi a dare la giusta accelerata al match nella ripresa dopo il momentaneo pareggio di Lautaro Martinez. Alzi la mano chi si aspettava un risultato del genere…

Foto: Instagram @official_sslazio