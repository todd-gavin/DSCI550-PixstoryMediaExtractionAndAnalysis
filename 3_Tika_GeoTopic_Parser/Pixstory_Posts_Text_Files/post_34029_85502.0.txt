Dopo qualche giorno dallo scoppio del conflitto in Ucraina, è arrivata la decisione da parte della FIFA e della UEFA di escludere da tutte le loro competizioni le squadre russe, sia nazionali che di club. 

Il dietrofont da parte degli organi di vertice del calcio è arrivato dopo le numerose polemiche insorte nel momento in cui - inizialmente - era stata comunque garantita la partecipazione dei team russi nelle varie competizioni. Per prima, infatti, la Polonia aveva comunicato di non voler giocare il play-off del Mondiale contro la nazionale russa. 

Dunque, FIFA e UEFA sono giunte alla condanna definitiva, che sostituisce le sanzioni inflitte in un primo momento: niente bandiera e inno, campo neutro e a porte chiuse nelle gare casalinghe. È stata scelta la via più difficile, anche considerando i meri atleti e sportivi russi che poco centrano con le decisioni politiche prese da Vladimir Putin.

Il calcio, però, si è unito con forza e grande solidarietà al dolore dell’Ucraina, e gli organismi di vertice non si sono potuto tirare indietro: nessuna competizione ospiterà squadre e formazioni russe. Almeno, fino a nuovo avviso.