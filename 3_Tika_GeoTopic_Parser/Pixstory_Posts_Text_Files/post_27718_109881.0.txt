Dopo la super pole position ottenuta al Sachsenring la scorsa settimana, il sabato si conferma ancora la giornata di conquista per Francesco Bagnaia. Il ducatista si è infatti preso il miglior tempo anche nelle prove ufficiali del MotoGP d’Olanda ad Assen, con la speranza di non vivere un’altra domenica carica di delusioni e rimpianti. 1:31.504 per il torinese, che rifila 116 millesimi al primo degli inseguitori, Fabio Quartararo. Il leader del Mondiale precede poi Jorge Martin (Ducati Pramac) e Marco Bezzecchi. Completano la seconda fila Aleix Espargaró e Jack Miller, staccato di 6 decimi dal compagno di box in pole. Domani alle 14.00 il GP d’Olanda undicesima prova del campionato MotoGP 2022. 

Foto: Instagram motogp