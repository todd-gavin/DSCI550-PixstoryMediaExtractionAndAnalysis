Comincia con due vittorie e quattro sconfitte il torneo di Wimbledon per gli italiani. Nel tabellone maschile Jannik Sinner ottiene la sua prima vittoria sull'erba battendo lo svizzero Stanislas Wawrinka, vincitore di tre slam in carriera (Australian Open, Roland Garros e US Open ma mai Wimbledon) per 7-5 4-6 6-3 6-2. Eliminati invece Fabio Fognini, superato dall'olandese Grieksppor 5-7 7-5 6-3 6-4, e Andrea Vavassori, fatto fuori da un triplo 6-4 dell'ameriano Tiafoe. Il tabellone femminile perde subito Lucia Bronzetti, superata 6-1 6-4 dall'americana Li, e Martina Trevisan, battuta nettamente nel derby italiano da Elisabetta Cocciaretto per 6-2 6-0. Tra i big impegnati oggi trema Carlos Alcaraz, che ha sofferto cinque set per superare il tedesco Struff 4-6 7-5 4-6 7-6 6-4, mentre fatica più del previsto Novak Djokovic, che perde un set con il sud coreano Kwon, ma alla fine riporta il successo per 6-3 3-6 6-3 6-4. Passano anche Norrie (in tre set su Andujar) e Ruud (anche lui in tre set su Ramos-Vinolas), eliminato invece il primo top ten, il polacco Hubert Hurkacz, sconfitto in cinque set 10-8 al tie break dallo spagnolo Davodivich-Fokina. Nel tabellone femminile già fuori la testa di serie numero 7 Collins (battuta dalla ceca Bouzkova) mentre superano il turno la n.2 Kontaveitt e la n.3 Jabeur.