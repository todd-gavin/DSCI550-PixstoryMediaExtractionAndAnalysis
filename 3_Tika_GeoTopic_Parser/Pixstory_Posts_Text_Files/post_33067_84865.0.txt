Il Chelsea è in vendita, a comunicarlo lo stesso club con una nota ufficiale a firma del proprietario Roman Abramovich. 19 anni fa l'imprenditore russo comprò la squadra britannica e la portò a vivere le pagine più alte della sua storia, oggi - vista l'attuale situazione geopolitica e l'invasione russa sul suolo ucraino - Abramovich è costretto dalle sanzioni imposte all'ex stato sovietico a vendere la squadra che aveva rilevato per "pura passione", come specifica nella lettera d'addio, in cui dice anche che tutti i ricavati saranno girati alle vittime della guerra. "La vendita del club non sarà accelerata ma seguirà il giusto processo" - ha spiegato - "Non chiederò alcun prestito da rimborsare. Per me non si tratta mai di affari né di soldi, ma di pura passione. Inoltre, ho incaricato il mio team di creare una fondazione di beneficenza in cui verranno donati tutti i proventi netti della vendita. La fondazione sarà a beneficio di tutte le vittime della guerra in Ucraina. Ciò include la fornitura di fondi essenziali per i bisogni urgenti e immediati delle vittime, nonché il sostegno al lavoro di recupero a lungo termine