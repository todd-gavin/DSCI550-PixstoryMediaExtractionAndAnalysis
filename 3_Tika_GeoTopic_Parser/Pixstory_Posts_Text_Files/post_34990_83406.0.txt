Brutta tegola per Max Allegri. Weston Mckennie sarà out per due mesi a causa della frattura del secondo e terzo metatarso del piede sinistro nella sfida di Champions League contro il Villareal. Nel secondo tempo l'intervento in scivolata di Pervis Estupinan ha costretto il centrocampista texano ad abbandonare il campo sostenuto da due membri dello staff bianconero perché non riusciva ad appoggiare il piede a terra.

Già in serata i primi esami avevano evidenziato il brutto infortunio che si aggiunge a quello di Federico Chiesa.

Infortunio meno serio per Alex Sandro. Il laterale brasiliano ha subito un colpo che gli ha causato un indurimento del polpaccio sinistro. Rientrerà presto ma non così tanto da giocare il ritorno della sfida contro il Villareal allo Juventus Stadium.