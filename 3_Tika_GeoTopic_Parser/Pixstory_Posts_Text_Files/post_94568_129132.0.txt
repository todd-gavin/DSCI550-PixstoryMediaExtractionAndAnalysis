Dopo tanti anni di distanza e dopo -soprattutto- la brutta esperienza con la medicina estetica che l’ha lasciata sfigurata, è tornata sulla cover del numero più importante dell’anno la supermodella per eccellenza.
Linda Evangelista è il volto degli anni 90, leader del gruppo delle bellezze inarrivabili che popolavano le passerelle e i magazine per quasi vent’anni, è una forza della natura oltre che un’icona fashion.
Protagonista del numero di settembre di British Vogue viene fotografata dallo storico collaboratore Steven Meisel, pettinata dall’iconico hairstylist Guido Palau, truccata dalla migliore make up artist in circolazione Pat McGrath e vestita dall’amico e direttore della rivista Edward Enninful.
Tra look colorati, floreali e avanguardistici che nascondono un fisico adesso diverso a causa anche dell’intervento andato male, ma il sorriso e lo sguardo sono gli stessi. Linda è tornata!