La 24 Ore di Spa scalda i motori in vista della partenza, in programma oggi pomeriggio, a partire dalle 16.45. Lo ha fatto con le qualifiche che, ieri sera, hanno stabilito la griglia di partenza della gara endurance più importante nel panorama delle competizioni GT: a partire davanti a tutti ci sarà la Lamborghini Huracan 
numero 6 che, con l’italiano Andrea Caldarelli, ha staccato il miglior tempo in 2:16.221. Secondo posto per la Mercedes di Raffaele Marciello, che quasi festeggia per non aver centrato la miglior prestazione: partito in pole nelle ultime edizioni, il pilota italo-svizzero non è poi riuscito a confermarsi in gara. Non buona la prova del team 46 di Valentino Rossi: la sua Audi R8 scatterà dalla 35esima posizione. Ma ci sarà decisamente 
parecchio tempo per recuperare…

Foto: Instagram gtworldcheu