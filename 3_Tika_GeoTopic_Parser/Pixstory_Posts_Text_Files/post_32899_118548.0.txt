Il monegasco Charles Leclerc conquista l'ottava pole position della stagione, giovando di un gioco di squadra perfetto preparato a tavolino con Carlos Sainz (Che scatterà ultimo per il cambio di motore) e riuscendo a fermare il cronometro sul tempo di 1'30"872 sulla pista di Le Castellet, dove domani scatterà in prima posozione con la sua Ferrari nel Gran Premio di Francia! Max Verstappen con la Red Bull si ferma a 304 millesimi di distacco, Sergio Perez, suo compagno, a 463 e avrà al suo fianco Lewis Hamilton, che con la Mercedes ha incassato però quasi 9 decimi da Leclerc. Terza fila per la McLaren di Lando Norris a (1.160) e per l'altra Mercedes di George Russell (1.259), poi in quarta Alonso e Tsunoda e in quinta Ricciardo e Ocon. Sainz scatterà 19° davanti a Magnussen, entrambi bravi a qualificarsi per la Q3, senza poi cercare il tempo.