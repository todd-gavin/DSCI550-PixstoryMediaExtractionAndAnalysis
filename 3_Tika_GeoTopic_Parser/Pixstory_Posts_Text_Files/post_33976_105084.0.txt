Nelle ultime ore, Romelu Lukaku sta spingendo per tornare all'Inter. Il centravanti belga ha informato i nerazzurri che tratterà personalmente col Chelsea per provare a trovare un accordo sulla base di un prestito gratuito.

L'attaccante dei Blues, inoltre, si è detto disposto a dimezzare il proprio ingaggio - fino a circa 7 milioni - pur di vestire nuovamente la maglia della squadra di Simone Inzaghi.

Attenzione, però, al Barcellona sullo sfondo: l'obiettivo principale del mercato blaugrana è Robert Lewandowski, che ha già evidenziato al Bayern la propria volontà di lasciare il club. In caso di mancato accordo tra le parti, però, il Barcellona di Xavi si fionderà proprio su Romelu Lukaku.