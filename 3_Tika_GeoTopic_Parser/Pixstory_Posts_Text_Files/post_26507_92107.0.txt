Tra un appuntamento con Pete Davidson e il rebranding di KKW, Kim Kardashian è tornata su Instagram per svelare Icons, la nuova campagna di SKIMS con protagoniste quattro top leggendarie: Tyra Banks, Heidi Klum, Candice Swanepoel e Alessandra Ambrosio. 
Nelle immagini scattate da Greg Swales e Sandy Kim le modelle, che tornano a lavorare insieme per la prima volta da quando calcavano la passerella di Victoria's Secret, scambiano le ali con i capi nude e inclusivi di SKIMS parte della collezione Fits Everybody, di cui Kim è molto orgogliosa.