Nonostante l'Europeo concluso quasi come peggio non si sarebbe potuto, il Club Italia ha confermato Milena Bertolini a ct della nazionale femminile. L'ufficialità è stata data dopo che son stati resi noti i nomi degli allenatori che guideranno nella prossima stagione le Nazionali Femminili.

Bertolini avrà subito due appuntamenti importantissimi. A settembre, il 2 e il 6, le azzurre si giocheranno l'accesso al mondiale contro Moldova e Romania. Al momento comandano il girone con due punti di vantaggio sulla Svizzera.