Una giornata di test che poteva sicuramente essere più utile a tutti se il meteo avesse collaborato ha favorito tante cadute. Le peggiori sono state quelle di Takaaki Nakagami, scaraventato negli air-fence e trasportato in ospedale per controllare la botta data alla gamba sinistra, e di Remy Gardner, che ha sbattuto violentemente la schiena a una mano. Per il resto Johann Zarco è stato il più veloce con il crono di 1:37.136, davanti alla KTM di Brad Binder e alla Yamaha di Fabio Quartararo, tra i più attivi in pista con 78 giri complessivi, dietro a Pol Espargarò, quarto con la Honda (85 giri), al compagno Franco Morbidelli su Yamaha (83 giri) e ad Alex Marquez su Honda (80 giri). 12° tempo per "Pecco" Bagnaia, vincitore del GP di Spagna di ieri con la sua Ducati, che ha girato poco (24 giri) rispetto agli altri per evitare di sforzare la spalla infortunata.