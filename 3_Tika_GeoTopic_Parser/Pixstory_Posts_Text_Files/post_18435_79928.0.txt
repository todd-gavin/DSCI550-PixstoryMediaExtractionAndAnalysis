La Formica Atomica torna in serie A. La Sampdoria ha trovato un accordo con Sebastian Giovinco, svincolato, dopo l'infortunio patito da Manolo Gabbiadini che dovrebbe tenerlo lontano dal campo da gioco per lungo tempo.

Essendo ormai chiuso il calciomercato i blucerchiati, rimasti senza un attaccante, non hanno potuto fare altro che guardare verso il mercato degli svincolati e così sono iniziati i contatti con l'ex giocatore di Toronto e Al-Hilal e si è trovato un accordo per sei mesi di contratto per dimostrare di poter essere ancora utile a una serie A da cui manda da tanti anni, dopo essere uscito dal vivaio della Juventus e aver indossato le maglie di Empoli e Parma, oltre a quella bianconera.

Il tesseramento è figlio dell'infortunio di Gabbiadini. Purtroppo per l'attaccante i timori sono stati confermati dagli esami: si tratta di Lesione del legamento crociato anteriore del ginocchio sinistro, quindi stagione finita e operazione alle porte.