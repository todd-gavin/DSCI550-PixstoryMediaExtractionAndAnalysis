Nella giornata degli ottavi di finale dei mondiali di beach volley in corso di svolgimento al foro italico di Roma, brutte notizie per l'Italia, che saluta entrambe le coppie maschili ancora presenti in tabellone. Paolo Nicolai e Samuele Cottafava perdono 15-13 al tie break contro i brasiliani Renato e Vitor Felipe, mentre Daniele Lupo e Alex Ranghieri vengono sonoramente sconfitti dagli olandesi Brouwer-Meeuwsen per due set a zero. L'unica coppia rimasta in gara Ã¨ nel tabellone femminile, quella composta da Marta Menegatti e Valentina Gottardi, che ha superato l'altra coppia azzurri Scampoli-Bianchin nel derby fratricida. Domani Menegatti-Gottardi se la dovranno vedere con le canadesi Bukovec e Brandie per un posto da sogno in semifinale.