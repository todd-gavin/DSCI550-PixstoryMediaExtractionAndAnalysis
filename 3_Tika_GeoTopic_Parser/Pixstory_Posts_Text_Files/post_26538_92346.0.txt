HarperCollins Italia annuncia oggi di avere acquisito i diritti del libro sulla filosofia della moda scritto da Alessandro Michele, Direttore Creativo di Gucci, ed Emanuele Coccia, tra i più importanti filosofi contemporanei. Il libro sarà pubblicato nella primavera del 2023 da HarperCollins in Italia, negli Stati Uniti (Dey Street), nel Regno Unito (4th Estate), e in Germania da Hanser Verlag.

Partendo dalla vita di Alessandro Michele, e dalle profonde innovazioni che con il suo lavoro ha portato nella sensibilità contemporanea, lui ed Emanuele Coccia, che ha appena tenuto un ciclo di lezioni su Michele all’Università di Harvard, mostrano come due forme della creatività e della conoscenza umana tradizionalmente separate, filosofia e moda, in realtà sono indissolubilmente legate: se la moda sa far deflagrare secoli di arte e di sapere in un’esperienza quotidiana propria di ogni essere umano, la filosofia non può fare a meno di diventare, anche lei, una forma di moda.

https://www.harpercollins.it/blog/comunicato_michele_coccia/