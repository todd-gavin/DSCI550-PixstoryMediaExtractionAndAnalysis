Si è concluso ieri nella serata italiana il primo round della Formula E a New York. A vincere è stato il neozelandese della Envision Racing, Nick Cassidy, al suo primo successo nella categoria. Una vittoria non proprio senza patemi visto che il pilota era finito a muro a causa di un improvviso scroscio di pioggia torrenziale che ha costretto la Direzione Gara a esporre la bandiera rossa e cancellare gli ultimi giri. Così, la classifica è stata congelata al giro precedente l’interruzione, con Cassidy vincitore seguito da Di Grassi e Frijns. Quarto Vandoorne davanti a Mortara. Stasera alle 19 gara 2.

Foto: Instagram fiaformulae