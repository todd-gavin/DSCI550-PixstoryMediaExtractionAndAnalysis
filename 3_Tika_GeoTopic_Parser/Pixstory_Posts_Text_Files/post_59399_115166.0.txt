मारुति सुजुकी इंडिया एक नया धमाका करने को तैयार है। मारुति सुजुकी इंडिया ने  घोषणा की है कि वह अपनी बिल्कुल नई Mid Size SUV Grand Vitara की बुकिंग 20 जुलाई से शुरू करेगी। इसे टोयोटा और मारुति सुजुकी ने मिलकर तैयार किया है। यह मारुति की अब तक की सबसे महंगी एसयूवी होगी। इसमें माइल्ड हाइब्रिड और हाइब्रिड इंजन दोनों के ऑप्शन मिलेंगे। यह गाड़ी टोयोटा की हायराइडर से मिलती-जुलती होगी। इसे नैक्सा डीलरशिप के माध्यम से बेचा जाएगा. कंपनी ने नई ग्रैंड विटारा के लिए बुकिंग लेना शुरू कर दिया है और 11,000 रुपये टोकन के साथ इसे बुक किया जा सकता है। इस गाड़ी में सुजुकी की बेहतरीन इंजीनरिंग, डिजाइन और पावरट्रेन देखने को मिल सकता है।