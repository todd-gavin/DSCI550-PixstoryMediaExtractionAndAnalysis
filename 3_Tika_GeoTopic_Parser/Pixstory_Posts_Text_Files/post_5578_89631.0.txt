फाल्गुन के आगमन का एक मतलब यह होता है कि तेंदू के पेड़ों में फल आने लगते हैं. तेंदू का पेड़ - पत्ते से लेकर फल तक - चित्रकूट जिले के आदिवासी परिवारों के लिए आजीविका का एक महत्वपूर्ण स्त्रोत है. जिले के लगभग 1 लाख आदिवासी तेंदू का व्यवसाय करते है जिसको ज्यादातर महिलाएं चलाती हैं. 

इस सीजन में लक्ष्मीनिया जैसी आदिवासी महिलाएं तेंदू के फल तोड़ने का काम हर रोज़ सूरज निकलने से पहले ही सुबह के 5 बजे शुरू करती है. गांव से जंगल तक पैदल चलती है, फिर पेड़ों में चढ़-चढ़कर फल इक्कट्ठा करती हैं. तेंदू के फल जमा करना मेहनत वाला काम भी होता है क्यूंकि उनके पेड़ों का कोई निश्चित स्थान नहीं होता है - एक पेड़ इधर तो दूसरा बगल में नहीं बल्कि थोड़ी दूरी पर होता है. बाज़ार में बेचने लायक मात्रा में तेंदू के फल को इक्कठा करने में इस वजह से समय लगता है. सुबह से दोपहर तक महिलाएं धूप में काम करती है, जिसके बाद तेंदू के फल बेचने बाज़ार जाती है. तेंदू का फल हल्का मीठा होता है और बाकस होता है.

इतनी कड़ी मेहनत के बाद तेंदू का फल 20 रुपये प्रति किलो के रेट पर बिकता है. चित्रकूट जिले के जंगलों पर निर्भर होने वाले आदिवासी परिवारों के सामने दो बड़ी चुनौतियाँ हैं. सबसे पहले तो जिले के आदिवासी को अनुसूचित जनजाति में नहीं गिना जाता है जिससे वो वन उत्पादों और वन अधिकारों का पूरा फायदा उठा सके. दूसरी बात यह है कि लकड़ियों के आलावा बिना लकड़ियों के दुसरे वन उत्पादन (एनटीएफपी) का राष्ट्रिय मूल्य लगभग 2 लाख करोड़ रुपये है जिसका छोटा सा भी अंश इन आदिवासी परिवारों को प्राप्त नहीं हो रहा है. इतना वन धन इन्हे नहीं तो किसे मिल रहा है?