Il lungo silenzio aveva fatto pensare a un possibile ritiro dall’attività agonistica, specie in seguito alla grande delusione per come si era concluso il GP Abu Dhabi, decisivo per l’assegnazione del titolo mondiale F1 al grande rivale Max Verstappen. Dopo oltre due mesi di esilio social, Lewis Hamilton è però tornato a postare sui social riprendendo la normale attività come se nulla fosse accaduto. Il sette volte campione del mondo lo ha fatto attraverso una foto che lo ritrae sorridente davanti al Gran Canyon: “Sono stato via, ma adesso sono tornato”, scrive il pilota Mercedes, sgombrando il campo dai dubbi su un suo possibile addio alle corse. 

Foto: Instagram lewishamilton