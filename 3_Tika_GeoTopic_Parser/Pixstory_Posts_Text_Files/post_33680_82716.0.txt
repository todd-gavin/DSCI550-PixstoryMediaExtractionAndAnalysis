Al termine della gara del Bernabéu che ha visto il Real Madrid tornare alla vittoria superando per 3-0 l'Alavés, il tecnico delle Merengues Carlo Ancelotti ha analizzato la prestazione della squadra:

"Ci serviva questo tipo di partita - riporta Marca.com -. Il primo tempo è stato più difficile, ci è mancata una certa qualità nella prima parte. I tre davanti hanno fatto molto bene. Abbiamo un punto debole nei primi tempi, dovremo lavorarci. È vero che gli avversari ci schiacciano di più nella prima parte".

Sui fischi del Bernabéu all'intervallo:
"Il pubblico ha valutato la partita che stavamo facendo. A loro non è piaciuto ed hanno espresso quello che pensavano. Nessuno era contento nel primo tempo, dopo sì. I tifosi sono molto partecipi."

Su Vinicius:
"Per gli attaccanti andare in gol è un buon segno. Avevamo avuto difficoltà e questo ci aiuta. La mia reazione dopo l'1-0? Ho chiesto calma per il cambio di Asensio, mi piaceva quello che stava facendo".

Crediti foto: sportlive