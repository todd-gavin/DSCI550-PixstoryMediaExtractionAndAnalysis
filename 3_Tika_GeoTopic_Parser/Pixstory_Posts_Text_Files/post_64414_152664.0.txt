ഗുജറാത്തിൽ നടക്കുന്ന ദേശീയ ഗെയിംസിൽ പുരുഷ വിഭാഗം ഫുട്ബോളിൽ കേരളം മുന്നോട്ട്.
ആദ്യ രണ്ട് കളിയിൽ ഒഡിഷ, സർവീസസ് ടീമുകളെ തോൽപ്പിച്ച കേരളം ഇന്ന് ഗ്രൂപ്പിലെ അവസാന മത്സരത്തിൽ കരുത്തരായ മണിപ്പുരിനെ 3-2 ന് തകർത്തു. 
കേരളത്തിനായി നിജോ ഗിൽബർട്ട് രണ്ട് ഗോളും വിഷ്ണു ഒരു ഗോളും നേടി. 
പഞ്ചാബും ബംഗാളും എല്ലാം ഉൾപ്പെടുന്ന ഗ്രൂപ്പിൽ നിന്നാണ്  കേരളത്തിന് സെമിയിൽ എതിരാളികൾ വരിക.
ഈ ഗ്രൂപ്പിലെ അവസാന റൗണ്ട് മത്സരം നാളെ നടക്കും. 
ദേശീയ ഗെയിംസ് പുരുഷ വിഭാഗം ഫുട്ബോളിൽ കേരളം നേരത്തെ രണ്ട് തവണ ജേതാക്കൾ ആയിട്ടുണ്ട്.
1987 കൊല്ലത്ത് വെച്ച് തോമസ് സെബാസ്റ്റ്യൻ നായകൻ ആയ സമയത്തും 1997 ബാംഗ്ലൂരിൽ ജിജു ജേക്കബ് നായകനായ സമയത്തുമാണ് കേരളം ദേശീയ ഗെയിംസ് ഫുട്ബോൾ പുരുഷ വിഭാഗം ജേതാക്കൾ ആയത്.