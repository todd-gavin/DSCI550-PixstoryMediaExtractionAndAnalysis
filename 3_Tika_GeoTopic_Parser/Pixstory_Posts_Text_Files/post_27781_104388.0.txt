Non solo MotoGP, Rally e Formula E: nel ) fine settimana del 4 e 5 giugno, torna in pista anche il GT World Challenge con il secondo appuntamento della serie Endurance (quinto in assoluto in stagione dopo i tre della categoria Sprint). A ospitare il nutrito gruppo di auto GT3 che si contenderanno la vittoria sarà la pista 
transalpina del Paul Ricard, situata nel sud della Francia nella cittadina di Le Castellet. Sul circuito che ospiterà a luglio anche la Formula 1, in questo fine settimana tantissima azione e spettacolo, perché si correrà una gara di ben 6 Ore, in programma a partire dalle 18.00 di sabato sera, con i piloti come sempre chiamati ad 
alternarsi al volante delle rispettive auto. Come da abitudine quest’anno, ci sarà anche Valentino Rossi, impegnato al volante dell’Audi R8 GT3 LMS del Team WRT insieme ai compagni Frederic Vervisch e Nico Muller. 

Foto: Instagram gtworldcheu