La Scuderia Ferrari ha svelato oggi il nome della monoposto che prenderà parte al Mondiale 2022 di F1. La vettura, che verrà presentata online il prossimo 17 febbraio, si chiamerà F1-75. Il nome è un tributo alla storia del Cavallino Rampante, come ha spiegato il Presidente John Elkann: "La Formula 1, con il suo spirito di competizione e innovazione, è sempre stata fondamentale per la Ferrari e ha avuto un ruolo guida nello sviluppo delle nostre vetture stradali. Dunque quest'anno, in cui celebriamo il 75esimo anniversario della prima uscita di una nostra vettura dai cancelli della fabbrica, abbiamo deciso di onorare questo spirito chiamando la nostra vettura 2022 F1-75".
La monoposto, chiamata a interrompere il digiuno di titoli che per la Ferrari dura dal Mondiale Piloti 2007 vinto da Kimi Raikkonen e dal titolo Costruttori del 2008, esordirà in pista nella prima sessione di yest invernali, in programma a Barcellona dal 23 al 25 febbraio.