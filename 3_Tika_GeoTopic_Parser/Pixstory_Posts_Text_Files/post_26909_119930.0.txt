Il brand si occuperà di tutta l'organizzazione dalla fornitura di tessuti e materiali, alla realizzazione della collezione, fino al lancio in passerella.
«Sono davvero entusiasta di annunciare che presenterò a Milano la mia prossima collezione supportata da Dolce&Gabbana», ha dichiarato il giovane stilista britannico, la cui estetica sembra essere molto vicina all’universo creativo di Dolce&Gabbana. «Artigianato e Fatto a Mano sono al centro del mio lavoro, valori con cui io e questa iconica casa di moda abbiamo una grande affinità; la sinergia con Domenico e Stefano durante il nostro recente incontro è stata tangibile. 
Non ho ancora realizzato che potrò esplorare i loro archivi e mescolare il loro storico lavoro con la mia nuova produzione per la prossima primavera. Sento già l’energia di questa collaborazione!».

https://www.vogue.it/moda/article/matty-bovan-debutto-milano-fashion-week-dolce-e-gabbana