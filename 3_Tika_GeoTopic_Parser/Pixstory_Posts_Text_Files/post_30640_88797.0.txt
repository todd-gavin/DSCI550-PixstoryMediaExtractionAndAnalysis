L'amministratore delegato della Juventus, Maurizio Arrivabene, ha commentato la situazione relativa a Paulo Dybala. Il manager bresciano ha confermato che il fantasista argentino non fa più parte del progetto dei bianconeri: "Dybala non è più al centro del progetto Juve, mai discusso le sue qualità ma sono state fatte altre scelte. Con Paulo comunque c'è stato un incontro serio e rispettoso. Ora c'è Vlahovic, è cambiato l'assetto della Juve. Spiragli per Paulo? No".
La scelta della Juventus ha colto di sorpresa l'entourage del giocatore, tanto che il fratello Gustavo ha pubblicato una storia su Instagram con un eloquente "Incredibile!" come commento alla giornata.