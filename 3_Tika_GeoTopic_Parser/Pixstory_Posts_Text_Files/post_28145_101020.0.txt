La febbre per l’Europa League è alle stelle a Siviglia, anche se questa volta, in finale, non ci sarà la squadra di casa – detentrice del record di vittorie nella competizione, ben 6 (2006, 2007, 2014, 2015, 2016 e 2020) se consideriamo anche l’epoca in cui la serie europea cadetta si chiamava “Coppa Uefa” – a contendersi il titolo 
2021-2022. Stasera, allo stadio Ramón Sánchez-Pizjuán scenderanno in campo dalle ore 21.00 i tedeschi dell’Eintracht Francoforte e gli scozzesi dei Glasgow Rangers. Si tratta della prima delle tre finali consecutive che assegneranno i titoli continentali per club: la prossima settimana, il 25 maggio, sarà la volta di Roma-Feyenoord di Conference League, mentre il 28 maggio ci sarà l’attesissima Liverpool-Real Madrid per incoronare la regina del calcio europeo. 

Foto: Instagram europaleague