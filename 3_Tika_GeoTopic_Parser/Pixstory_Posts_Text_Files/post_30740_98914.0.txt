La cronometro di Budapest, seconda tappa del Giro d'Italia 2022, è stata vinta da Simon Yates. Il britannico ha completato i 9,2 km in 11'50", staccando di 3 secondi Mathieu Van der Poel che così mantiene la maglia rosa. Terzo tempo per uno specialista delle corse contro il cronometro, l'olandese Tom Dumoulin, ottimo quarto Mattia Sobrero a 13" dal vincitore. Tra gli uomini di classifica, Wilco Keldermann ha chiuso settimo a 17", Joao Almeida undicesimo a 18", Vincenzo Nibali dodicesimo a 19", Richard Carapaz diciannovesimo a 28". Come detto, in classifica generale resta primo Van der Poel con 11" su Yates e 16 su Dumoulin.