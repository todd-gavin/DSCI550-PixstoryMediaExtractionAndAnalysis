L’ha postata su Twitter il ministro Thongam Biswajit Singh, dello stato indiano del Manipur, scrive: "La sua dedizione per l'istruzione è quel che mi ha lasciato stupito! Questa bambina di 10 anni, di nome Meiningsinliu Pamei di Tamenglong, Manipur, frequenta la scuola facendo da babysitter a sua sorella, perché i suoi genitori erano fuori nei campi, e studia tenendo in braccio la sorellina”.

E potrebbe sembrare una storia uscita dal libro Cuore, invece è di oggi e rimanda l’attualità di una bambina di dieci anni che a scuola, in India, segue la lezione cullando la sorellina di pochi mesi. Il post ha commosso l'India, scrivono le agenzie di stampa, ed è stato condiviso migliaia di volte. Fra quanti l'hanno ritwittato figura il premier Narendra Modi.