ഗാന്ധി ഒരു വ്യക്തിയുടെ പേര് മാത്രമല്ല, ഒരു രാഷ്ട്രത്തിന്റെ, അതിന്റെ ഐക്യത്തിന്റെ, ആകണ്ടതയുടെ , ഒരു ജീവിത രീതിയുടെ നിർവചനത്തിന്റെ പാഠപുസ്തകമാണ്.
ഗാന്ധിയെ വരയ്ക്കുവാൻ എളുപ്പമാണ്...ഒരു വലിയ വട്ടത്തിനുള്ളിൽ രണ്ടു ചെറിയ വട്ടത്തിലുള്ള കണ്ണട വരച്ചാൽ ഗാന്ധിയായി....
ഗാന്ധിയായി വേഷം കെട്ടാനും എളുപ്പമാണ്... ഉള്ള ചേല മുഴുവനും അഴിച്ചിട്ടാൽ മതി...
എന്നാൽ ഗാന്ധിയായി ജീവിക്കാൻ മാത്രം കുറച്ചു പണിയാണ്...
ചില താല്പര്യങ്ങളോട് 'വേണ്ട' എന്ന് പറയേണ്ടിവരും...
ശത്രുക്കളെ സോദരന്മാരായി കാണേണ്ടിവരും...
ഇഷ്ടമില്ലാത്ത കാര്യങ്ങൾ ചെയ്യേണ്ടിവരും...
ഇതിനെല്ലാത്തിനുമുപരിയായി തീർത്തും നിസ്വരായി, നിസ്വാർത്ഥരായി ജീവിക്കേണ്ടിവരും....
അതിനുള്ള ഓർമപ്പെടുത്തൽ ആണ് ഗാന്ധി ജയന്തി ദിനം.
ഗാന്ധിജിയുടെ മുഴുവൻ ആദർശങ്ങളും സ്വാമംശീകരിക്കാൻ സാധിച്ചില്ലെങ്കിലും ആ പിതാവിനെ അനുസ്മരിക്കാൻ... ആ നിഷ്കാമക്കർമ്മിയുടെ  പാതകളിലൂടെ  സഞ്ചരിക്കാൻ ഒരാവർത്തി പരിശ്രമിക്കുന്നത് നല്ലതായിരിക്കും...
അവിടെ നമ്മിലേ ഗാന്ധിയൻ ജ്വാല ഉണരും.... പൂക്കൾ വിരിയും... സുഗന്ധങ്ങൾ വിടരും... നമ്മിലേ 'ഗാന്ധിയൻ ഭാവം ' ഉദയം ചെയ്യും.
ആ ഭാവത്തിലേക്കുള്ള ചെറിയൊരു കാൽവെപ്പകട്ടെ നമ്മുടെ ഇനിയുള്ള ജീവിതം. 🥰🥰🥰❤❤❤❤