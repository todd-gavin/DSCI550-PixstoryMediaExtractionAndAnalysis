L'evento era uno dei più attesi dell'anno: il Gran Galà organizzato da Dior per l'apertura della Biennale di Venezia, nella splendida cornice del Teatro La Fenice. Tanti gli invitati celebri, ma Beatrice Borromeo con il suo look da vera principessa dark era la più bella.
Brand Ambassador della maison Dior da molti anni in occasione di questa serata ha indossato uno splendido abito nero vedo non vedo che lasciava intravedere le gambe. A completare il look un raccolto semplice, make up sobrio e due enormi orecchini in oro e smeraldi di cui uno, proprio mentre si lasciava riprendere dai fotografi, è caduto a terra.
Sorridendo si è chinata per raccoglierlo ma il marito, elegante gentiluomo, l’ha preceduta.