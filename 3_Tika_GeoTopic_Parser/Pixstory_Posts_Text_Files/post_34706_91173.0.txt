Il presidente del Napoli, Aurelio De Laurentiis, e il responsabile sanitario del club partenopeo, Raffaele Canonico, sono stati deferiti dalla Procura Federale per aver consentito a tre giocatori - Lobotka, Rrahmani e Zielinski - di partire per Torino e giocare contro la Juventus lo scorso 6 gennaio, "nonostante la quarantena domiciliare disposta dall'Asl".

Lo si apprende da un comunicato emesso dalla Figc che spiega come i due dirigenti siano stati deferiti "per non aver provveduto a far rispettare o comunque per non aver vigilato sul rispetto delle norme in materia di controlli sanitari, e in particolare per aver consentito o, comunque, non aver impedito ai calciatori" di partire per Torino "nonostante fossero stati sottoposti a quarantena domiciliare sino al 9 gennaio, come disposto dall’ASL Napoli 2-NORD".

Risulta deferita anche la società Napoli calcio.