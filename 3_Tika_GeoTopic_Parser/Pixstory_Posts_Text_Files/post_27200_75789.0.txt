La Giornata Mondiale dell’Educazione e’ stata istituita il 3 dicembre 2018 dall’Assemblea generale delle Nazioni Unite. L’obiettivo era promuovere l’educazione alla pace e allo sviluppo sostenibile valorizzando l’istruzione di qualità e rendendola alla portata di tutti. 
Tra gli obiettivi prefissati sconfiggere la povertà educativa, ossia “il processo che limita il diritto dei bambini a un’educazione e li priva dell’opportunità di imparare e sviluppare competenze di cui avranno bisogno da adulti”. Tra e maggiori vittime della povertà educativa  nel mondo ci sono: 750 milioni di adulti analfabeti, di cui le donne sono i due terzi; 258 milioni di bambini e adolescenti che non frequentano la scuola, di cui 4 milioni sono giovani rifugiati; 617 milioni di persone che non sanno leggere né conoscono le basi della matematica. Numeri che fanno riflettere soprattutto alla luce della celebre frase di Nelson Mandela: “L’educazione è l’arma più potente che puoi usare per salvare il mondo”.