La stagione della Roma scatterà ufficialmente tra una settimana con il campionato, ma il prequel andato in scena all'Olimpico davanti a 65 mila tifosi ha scaldato ancora di più i cuori e fatto vedere una squadra in crescita. Mourinho e la Roma sono stati presentati al pubblico assieme ai nuovi acquisti Dybala, Wijnaldum e Matic su tutti, prima di asfaltare 5-0 lo Shakthar Donetsk con reti di Pellegrini, Mancini, Zaniolo, Bove e un autogol di Konolplya. I "fantastici 4" Zaniolo, Abraham, Pellegrini e Dybala hanno giocato insieme e fatto divertire. L'incasso del match andrà tutto in beneficienza per le vittime della guerra in Ucraina.