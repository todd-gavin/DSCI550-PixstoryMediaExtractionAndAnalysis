Dopo un super sabato, anche nel fine settimana del GP Azerbaijan 2022 la domenica è foriera di delusioni per la Ferrari e per Charles Leclerc. Autore, ieri pomeriggio, di una pole position stratosferica, il monegasco è rimasto ancora una volta a piedi a causa di un problema al motore, in fumo nel corso del 20° giro di gara proprio mentre la F1-75 numero 16 si trovava al comando. Ad approfittarne è, neanche a dirlo, la Red Bull, che porta a casa un'altra doppietta come in Spagna, con Max Verstappen davanti al compagno Sergio Perez. Chiude il podio George Russell su Mercedes. KO anche l’altra Ferrari di Carlos Sainz, fermato da un problema ai freni. Domenica prossima il GP del Canada per provare ad archiviare questo risultato nerissimo. 

Foto: Instagram f1