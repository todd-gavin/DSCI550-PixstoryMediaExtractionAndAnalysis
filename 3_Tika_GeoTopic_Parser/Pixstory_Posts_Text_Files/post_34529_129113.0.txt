Memphis Depay si avvicina giorno dopo giorno alla Juventus. L'agente dell'attaccante del Barcellona ha incontrato la dirigenza bianconera e, da quanto è trapelato, è stato positivo anche se ancora non è stato raggiunto un accordo tra giocatore e club. Ma si è molto vicini.

La trattativa con il Barcellona invece la sta portando avanti più Depay stesso che la Juventus. Il giocatore sta cercando di liberarsi gratuitamente e, per far sì che ciò possa realizzarsi, il club bianconero rinuncerà ad alcuni bonus legati a Pjanic che i blaugrana dovrebbero corrispondere. Nei prossimi giorni dovrebbe arrivare la fumata bianca.