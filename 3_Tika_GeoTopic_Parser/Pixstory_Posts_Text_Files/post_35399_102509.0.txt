Notizie importanti in casa Milan in merito alle condizioni di Zlatan Ibrahimovic. L’attaccante svedese è stato infatti operato al crociato
anteriore del ginocchio sinistro questa mattina. Per lui si preannuncia uno stop di 7-8 mesi.
L'attaccante del Milan ha dovuto risolvere un
problema di instabilità dell'articolazione attraverso la ricostruzione del legamento crociato anteriore, con rinforzo laterale e riparazione meniscale. L'intervento è perfettamente riuscito. Bisognerà vedere quale sarà a fronte di questa notizia il futuro del leader rossonero. Lo svedese ha infatti il contratto in scadenza il prossimo giugno e a queste condizioni pare difficile un rinnovo.