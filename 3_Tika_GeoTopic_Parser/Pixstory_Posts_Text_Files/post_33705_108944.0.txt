Dal prossimo 1 luglio entreranno in vigore a tutti gli effetti alcune modifiche ratificate oggi dall’IFAB nell’Assemblea Generale Annuale, tenutasi a Doha e presieduta dal presidente FIFA Gianni Infantino. 

Innanzitutto, entrerà nel regolamento internazionale la norma sulle 5 sostituzioni, introdotte provvisoriamente durante il periodo della pandemia, poi prorogate anche nell’ultima stagione, e oggi confermate permanentemente a partire dalla stagione 2022/23.

Aumentato anche il numero dei panchinari da 12 a 15 calciatori. Una modifica che verrà attuata a discrezione dell’organizzatore della competizione.

Tra i temi del giorno discussi, anche possibili alternative al fuorigioco, la possibilità di introdurre il tempo effettivo e di sfruttare gli ultimi sviluppi tecnologici a supporto degli arbitri.

La volontà è quella di inserire delle telecamere sulle divise dei direttori di gara, utili come potenziali prove in caso di violenza ed episodi che minano la sicurezza dei direttori di gara.

L’ultimo delicato argomento riguarda la possibile di introdurre delle sostituzioni temporanee in caso di commozione cerebrali (effettive o possibili) dei calciatori, in seguito a uno scontro di gioco. 

La volontà comune è quella di  garantire però una sostituzione effettiva ed evitare che il calciatore torni in campo in ogni caso.