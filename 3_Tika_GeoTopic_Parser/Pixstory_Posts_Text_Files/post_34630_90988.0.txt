Incredibile quello che sta succedendo in Moto Gp. Le motociclette dei piloti sarebbero dovute arrivare oggi in Argentina, dove si correrà il prossimo gran premio. Invece arriveranno non prima di domani pomeriggio perché sono bloccate in Kenya a causa del guasto all'aereo cargo che le stava trasportando.

Un problema non da poco visto che venerdì ci saranno le prove libere. Le moto rischiano di non arrivare in tempo visto che le casse che dovevano trasportare i materiali da Lombok a Tucumán, a pochi chilometri da Termas de Rio Hondo, sono al momento ferme.