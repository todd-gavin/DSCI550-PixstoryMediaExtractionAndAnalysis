Un pre-campionato movimentato quello del Barcellona. Acquisti registrati con ritardo, spese milionarie ritenute eccessive e un mister lasciato a piedi.

I blaugrana, infatti, sono volati negli USA per la tournée estiva. È a Miami che proseguiranno la preparazione alla prossima LaLiga. Il tutto sotto lo sguardo vigile di Òscar Hernández, collaboratore e fratello di Xavi.

Il tecnico di Terrassa non è potuto partire con la squadra. Durante i controlli di rito a El Prat, lo staff aeroportuale ha notato un’anomalia nella documentazione presentata da Xavi: l’allenatore era privo del visto.

A spiegare il perché ci ha pensato il Mundo Deportivo. Il tecnico non può mettere piede sul suolo statunitense a causa di un rapporto ‘speciale’ con l’Iran, nemico degli USA e paese visitato 3 volte ai tempi dell’Al Sadd.

Nonostante il catalano non abbia legami effettivi con lo stato mediorientale, Xavi non ha potuto far altro che lasciare la gestione nelle mani del fratello Òscar, almeno per i primi allenamenti sul suolo a stelle e strisce. Il Barça, intanto, conta di superare gli ostacoli burocratici nei prossimi giorni