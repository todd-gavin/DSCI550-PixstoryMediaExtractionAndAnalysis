Dopo le vittorie dei match d’andata, non ci sono state grosse sorprese nei match di ritorno del mercoledì dei quarti di finale di Champions League. A passare alla fase successiva del maggiore torneo continentale, nello scontro più atteso di questo turno, è il Manchester City di Pep Guardiola che, dopo l’1-0 dell’andata, pareggia a reti bianche contro l’Atletico Madrid di Diego Simeone. Partita pirotecnica, invece, a Liverpool, dove i padroni di casa, in formazione decisamente rivisitata, hanno pareggiato 3-3 contro il Benfica forti del 3-1 in trasferta di 7 giorni fa: al gol di Konate al 21esimo, hanno risposto i portoghesi con Goncalo Ramos al 
32esimo, con la doppietta di Firmino (55esimo e 65esimo) che ha portato i Reds sul momentaneo 3-1, prima del pareggio dei lusitani con Yaremchuk (73esimo) e Nunez (82esimo). In semifinale il City incontrerà il Real, mentre il Liverpool se la vedrà con la sorpresa Villareal, in grado fin qui di eliminare Juventus e Bayern 
Monaco. 

Foto: Instagram championsleague