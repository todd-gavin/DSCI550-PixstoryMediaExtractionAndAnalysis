Tv ചാനലുകൾക്കും സിനിമ തീയേറ്ററിനും ഒരു വെല്ലുവിളിയായി ഈ അടുത്ത് മാത്രമാണ് ott പ്ലാറ്റ്ഫോമുകൾ ഉദയം കൊണ്ടത് ഒരു ഇന്റർനെന്റ് കണക്ഷനും സ്മാർട്ട്‌ ഫോണുമുണ്ടെങ്കിൽ നിങ്ങളുടെ കൈ വെള്ളക്കകത്ത് ഏത് സിനിമയും കാണാമെന്ന സൗകര്യം പക്ഷെ ജനകീയമായതിന് കൊറോണയോടും നന്ദി പറയേണ്ടി വരും.Ott പ്ലാറ്റഫോമുകൾ സിനിമ തീയേറ്ററിനു ഒരു ഭീഷണിയാണെന്നാണ് പരക്കെയുള്ള ആക്ഷേപം അതിൽ സത്യവുമുണ്ട്. ഇപ്പൊ പല സിനിമകളും ott യിൽ മാത്രമാണല്ലോ റിലീസ് അഥവാ ott യിലും തീയേറ്ററിലും ഒരുമിച്ച് റിലീസ് ചെയ്താലും തീയേറ്ററിൽ സിനിമ കാണാൻ ആളെ കിട്ടുമോ എന്ന് സംശയമാണ് ott വളരെ സൗകര്യ പ്രഥമാണ് എന്നതാണ് കാരണം നമുക്ക് ഇഷ്ടമുള്ള സമയത്ത് ഇഷ്ടമുള്ള സ്ഥലത്ത് നമ്മുടെ സൗകര്യം പോലെ കാണാമല്ലോ അഥവാ ഇടക്കൊന്നു നിർതിയിട്ട് പിന്നീട് എപ്പോഴെങ്കിലും ബാക്കി കാണാമെന്നു വെച്ചാലും പ്രശ്നമൊന്നുമില്ല. ഒന്നിൽ കൂടുതൽ തവണ കാണാൻ  ക്യാഷ് കൂടുതൽ കൊടുക്കേണ്ടിയും വരില്ല.

Ott tv ചാനലുകളെക്കാൾ സിനിമ തീയേറ്ററിനെയാകും ആദ്യ ഘട്ടത്തിൽ പ്രതിസന്ധിയിൽ ആക്കുന്നത്.ഒരു ഉത്സവ പറമ്പിലോ മറ്റോ ഇരുന്ന് പരിപാടി കണ്ടിട്ടുള്ളവർക്ക് കൂട്ടമായി ഇരുന്നു കാണുന്നതിന്റെ ഗുണം പെട്ടെന്ന് മനസ്സിലാകും ചെറിയ ഒരു തമാശയാണെങ്കിൽ പോലും മറ്റുള്ളവർ ചിരിക്കുന്നത് നമ്മുടെ ആസ്വാതനത്തിന്റെകൂടി  ആഴം കൂട്ടും. നമ്മൾ തല കുത്തി ചിരിച്ചിട്ടുണ്ടാകും പിന്നീട് ആലോചിക്കുമ്പോൾ അത്‌ അത്ര വലിയ താമാശയൊന്നും ആയിരുന്നില്ലല്ലോന്നും ഓർക്കും അതാണ് തീയേറ്റർ എക്സ്പീരിയൻസ്. ഡോൽബി അറ്റ്മോസ് ശബ്ദ ഗുണങ്ങൾ ഒരു പക്ഷെ നല്ലൊരു ഹെഡ് ഫോൺ കൊണ്ട് കിട്ടിയേക്കാം എന്നാലും ചില സിനിമകൾ വലിയ സ്ക്രീൻ ഡിമാൻഡ് ചെയ്യുന്നുണ്ട് അതും പിന്നെ ചില സമ്മർദ്ദ തന്ത്രങ്ങളിലൂടെ ott റിലീസ് വൈകിപ്പിച്ചും കുറച്ചു നാൾ കൂടി സിനിമാ തീയേറ്ററുകൾ നിലനിൽക്കും. പക്ഷെ അടിക്കടി നവീകരിക്കപ്പെടുന്ന സ്മാർട്ട്‌ ഫോണുകൾ ഹോലോഗ്രഫിക് പ്രൊജക്ഷനോ മറ്റോ ഉൾപ്പെടുത്തി സിനിമ തീയേറ്ററിനെക്കാൾ ദൃശ്യ വിസ്മയത്തിലും മേൽകൈ നേടുമെന്നതിൽ തർക്കമില്ല.

സിനിമ തീയേറ്ററുകൾ വിശുദ്ധ പശുവൊന്നും അല്ല നമ്മുടെ നാടക സ്റ്റേജുകൾക്ക് വന്ന വിധി അവയെയും പിന്തുടരും പക്ഷെ പിന്നീട് സിനിമ വ്യവസായത്തെ ott എങ്ങനെ ബാധിക്കുമെന്നതാണ് കുറച്ചൊക്കെ ആകുലപെടുത്തുന്ന ചോദ്യം. Ott ക്ക്‌ ആളെ കയറ്റാൻ സൂപ്പർ സ്റ്റാറുകളുടെ ആവശ്യമില്ലല്ലോ അത്‌ കൊണ്ട് ഇനിയൊരു സൂപ്പർ സ്റ്റാർ ott കാലഘട്ടത്തിൽ ഉണ്ടായി വരുമെന്ന് തോന്നുന്നില്ല അങ്ങനെ ഉണ്ടായാലും ഇപ്പോഴത്തെ സ്റ്റാറുകളെ പ്രഭാവം അവർക്ക് ഒരിക്കലും കാണില്ല. സിനിമ നിർമാണത്തിന്റെ കടിഞ്ഞാൺ നേരിട്ടോ അല്ലാതെയോ അവർ ഏറ്റെടുത്താൽ സിനിമ ബിജറ്റ്‌ ഭീമമായ വെട്ടുനിരത്തലിനു വിധേയമാകും ഇപ്പോഴത്തെ സീരിയലിനും സിനിമക്കും ഇടക്ക് നിലവാരമുള്ള സിനിമകളാകും നിർമ്മിക്ക പെടുക ബിഗ് ബഡ്‌ജറ്റ്‌ സിനിമകളെല്ലാം   കുറച്ചുകൂടി പ്രേക്ഷകരുള്ള അന്യഭാഷകളിലാവും നിർമിക്കപ്പെടുക മൊഴിമാറ്റി അവ നമുക്കും കിട്ടിയേക്കാം എങ്കിലും നമ്മുടെ സിനിമകളുടെ ബജറ്റിൽ വരുന്ന ഇടിവ് സിനിമ  ഉപജീവന്മാക്കിയ പലരുടെയും വരുമാനം കാര്യമായി കുറച്ചേക്കാം പക്ഷെ സിനിമ മേഖല കുറച്ച് കൂടി ജനകീയമാകാനും സാധ്യത  ഉണ്ട്‌ വില കുറയുമ്പോൾ കൂടുതൽ പേർക്ക് അക്സസിബിൾ ആകുമെന്ന കച്ചവട തത്വം തന്നെ കാരണം