Russell Westbrook sarà ancora un giocatore dei Los Angeles Lakers. L'ex Oklahoma City Thunder ha esercitato l'opzione salariale da 47 milioni di dollari, parte di un contratto quinquennale da 206 milioni complessivi firmato con la sua vecchia squadra e giunto all'ultimo anno di validità. Westbrook è stato MVP della stagione regolare NBA nel 2017 e convocato 9 volte all'All Star Game, ma è reduce da una stagione in cui non ha convinto, nonostante statistiche più che lusinghiere: 18,5 punti, 7,4 rimbalzi e 7,1 assist a partita. Negative le percentuali al tiro, in particolare da 3 punti, e anche la chimica con una squadra partita con il favore dei pronostici e finita clamorosamente fuori dai playoff.