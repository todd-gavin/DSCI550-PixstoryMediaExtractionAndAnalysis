La nuova sneaker lanciata dal marchio francese si chiama ‘Paris Sneaker’ e sulla carta, solo in teoria credetemi, sembrerebbe un omaggio alla città che ha visto crescere il marchio. Le sneakers in questione, rarissime e disponibili soltanto in 100 paia, sono state già sottoposto ad un rodaggio se così possiamo definirlo: infatti si presentano completamente consumate con suola distrutta e la scarpe in sè praticamente a brandelli.
Bisogna così concepire un nuovo uso dato che pare difficile immaginarsi di indossarle per una passeggiata in centro. 
L’idea più ovvia (e forse l’unica corretta) è quella di trattarle come un pezzo d’arte e conservarle sotto una teca in plexiglass all’angolo nord del salotto.
Quindi come va visto questo lancio, come un’ennesima provocazione di Demna Gvasalia?
Anche, ma è soprattutto una presa di posizione. La press release che accompagna l’annuncio delle scarpe reca a grandi lettere un consiglio, anzi un motto: “meant to be worn for a lifetime”. Intese per essere indossate per una vita intera, ironico dirlo in merito a delle scarpe consumate pronte per il cestino, ma in fondo vero: le scarpe, così come l’abbigliamento di qualità, si presuppone che sia un investimento per un lungo periodo. Utopia pensare di poter indossare qualcosa per tutta la vita, ma un’interessante argomento di analisi in merito alla sostenibilità.