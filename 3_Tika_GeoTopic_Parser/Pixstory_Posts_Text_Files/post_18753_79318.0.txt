Per il decimo anno la Figc ha assegnato i premi della Hall of Fame del calcio italiano con cui vengono celebrati i calciatori che si sono distinti e che hanno lasciato un segno nella storia di questo sport. In questa edizione una menzione speciale l'ha meritata l'infortunato difensore del Milan Simon Kjaer gratificato con il premio intitolato a Davide Astori.

Premiati i calciatori ed ex Alessandro Nesta (italiano) e Karl-Heinz Rummenigge (straniero), Antonio Cabrini (veterano), Barbara Bonansea (calciatrice), l'allenatore Antonio Conte, l'arbitro Gianluca Rocchi e Giovanni Sartori come dirigente. Assegnati anche i premi alla memoria, che sono andati a  Luigi Simoni, Armando Picchi, Romano Fogli, Fino Fini e Vujadin Boskov.

La commissione aggiudicatrice della Hall of Fame è formata dal presidente dell'Unione Stampa Sportiva Italiana, Gianfranco Coppola, dal direttore del Corriere dello Sport-Stadio, Ivan Zazzaroni, e da Xavier Jacobelli, Federico Ferri, Stefano Barigelli, Alberto Brandi, Piercarlo Presutti, Alessandra De Stefano, oltre a Matteo Marani in qualità di Presidente della Fondazione Museo del Calcio.