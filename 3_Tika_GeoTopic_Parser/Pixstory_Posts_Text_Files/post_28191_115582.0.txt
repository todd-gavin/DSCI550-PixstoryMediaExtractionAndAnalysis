Poteva essere la tappa della fuga bidone, la decima dell’edizione 2022 del Tour De France, con Tadej Pogacar a lungo sul filo per perdere la maglia gialla per mano di uno dei 25 fuggitivi (tra cui anche gli italiani Ganna, Sbaragli, Velasco e Bettiol, poi premiato con il numero rosso del combattivo di giornata) della prima ora. Alla 
fine, però, il forte sloveno ha difeso il simbolo del primato. A vincere è stato il danese Magnus Cort Nielsen della EF Easypost, che ha preceduto l’australiano Schultz e lo spagnolo Sanchez. La tappa è stata anche caratterizzata dalla neutralizzazione di 10 minuti dovuta all’incursione di sette manifestanti che, al km 36, 
hanno acceso dei fumogeni e si sono stesi sull’asfalto protestando per la tutela dell’ambiente prima di essere portati via dalla Gendarmerie. Domani si inizia a fare sul serio con le Alpi: 151 km da Albertville al Col du 
Granon, antipasto dell’arrivo sull’Alpe d’Huez il 14 luglio. 

Foto: Instagram letourdefrance