Il primo finalista del torneo di Stoccarda è Matteo Berrettini. L'italiano ha battuto il tennista di casa Oscar Otte in due set con il risultato di 7-6 7-6 e raggiunge la sua nona finale in carriera su una superficie, l'erba, che gli è molto congeniale. La semifinale è stata molto equilibrata ed entrambi i set si sono chiusi con il tie break a favore di Berrettini per 9-7 e 7-5.

La vittoria è da sottolineare anche per come è arrivata. Berrettini ai quarti di finale aveva giocato una maratona contro l'altro italiano Lorenzo Sonego vincendo in tre set. A differenza sua Otte era molto più riposato non avendo giocato il match dei quarti per il ritiro dell'avversario.

In finale, in programma domenica, il tennista romano se la vedrà contro Murray o Kyrgios.