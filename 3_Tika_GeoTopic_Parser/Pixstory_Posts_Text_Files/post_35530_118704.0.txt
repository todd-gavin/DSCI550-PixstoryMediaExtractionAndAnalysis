"Udinese Calcio comunica che, questa mattina, Rodrigo Becao è stato sottoposto ad intervento chirurgico per la riduzione della frattura delle ossa nasali riportata in seguito al calcio in pieno viso subito nella gara contro il Bayer Leverkusen. L’operazione, eseguita a Trieste dal Professor Massimo Robiony, è perfettamente riuscita". Con questo comunicato ufficiale la società friulana comunica l’entità dell’operazione a cui ha dovuto sottoporsi il centrale difensivo Rodrigo Becao.