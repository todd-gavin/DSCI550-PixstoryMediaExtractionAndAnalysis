Si è spento questa mattina, 27 giugno, all’ospedale San Raffaele di Milano Leonardo del Vecchio, fondatore di Luxottica e presidente di EssilorLuxottica, colosso nel mondo dell’ottica. Aveva compiuto da poco 87 anni. 

I primi passi nel mondo dell’occhialeria risalgono al 1958, l'inizio di un percorso in ascesa verso la creazione di una realtà che oggi annovera tra le licenze nomi come Giorgio Armani, Burberry, Bulgari, Chanel, Dolce&Gabbana, oltre ai marchi propri tra cui Ray-Ban, acquisito nel 1999 dalla multinazionale Bausch&Lomb, o Oakley, rilevato otto anni dopo.

Azionista tra l’altro di Mediobanca, Generali e Convivio, era il secondo uomo più ricco d’Italia, con un patrimonio stimato di 25 miliardi di euro, tramite la holding di famiglia Delfin. 

https://www.fashionmagazine.it/community/aveva-87-anni-addio-a-leonardo-del-vecchio-il-fondatore-di-luxottica-109831