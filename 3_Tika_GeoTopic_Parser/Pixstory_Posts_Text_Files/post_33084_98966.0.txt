Carlos Alcaraz non si ferma più. Dopo aver battuto Rafa Nadal nei quarti di finale del Masters 1000 di Madrid, il 19enne spagnolo ha lottato palla su palla per tre set con il numero 1 del mondo Novak Djokovic, vincendo alla fine per 6-7 7-5 7-6! Lo sfidante di Alcaraz in finale per il titolo sarà il vincitore dello scontro serale tra il tedesco Alexander Zverev (2) e il greco Stefanos Tsitsipas (4). Il torneo femminile è stato infine vinto dalla tunisina Ons Jabeur,che ha superato per 7-5 0-6 6-2 l'americana Jessica Pegula.