A partire dalla prossima stagione, Maria Sole Ferrieri Caputi potrebbe diventare la prima donna ad arbitrare in Serie A. Il fischietto livornese, infatti, sarà inserito nell'organico della CAN, la commissione arbitrale a cui fanno capo i direttori di gara di Serie A e Serie B. 

A margine del seminario Ast, Ussi e Aia a Firenze su 'Arbitrare al tempo del Var', il designatore Gianluca Rocchi ha affermato che «le donne che fanno parte dell'AIA sono preparate tecnicamente e atleticamente come gli uomini. Se una di loro dovesse arrivare in Serie A sarà soltanto perché lo avrà meritato».