Il 2022 di Novak Djokovic non è certamente iniziato nel migliore dei modi. Il tennista serbo è sempre numero uno del ranking Atp, ma ha disputato solamente quattro match, perdendone due. E la sconfitta di Montecarlo ha confermato come il non giocare (per problemi non fisici ma di vaccino) sia deleterio anche per un campione come lui. In Francia ad eliminarlo è stato lo spagnolo Alejandro Davidovich-Fokina, non un fenomeno della racchetta, ma capace di tenere testa a Djokovic e batterlo in un incontro durato oltre 3 ore.

Il primo set è stato vinto dallo spagnolo e già si poteva intuire la scarsa forma fisica del serbo. Due break concessi e tanti servizi persi per il 6-3 con cui si va sull’1-0. Il secondo set è molto più equilibrato, tanto da arrivare al tie break vinto da Djokovic per 7-6 con un ultimo colpo magistrale. L’ultimo set invece è come se il tennista serbo non lo abbia giocato. Dopo un inizio con doppio fallo, cosa rara per lui, è arrivato un perentorio 6-1 con cui è stato eliminato.

“Servirà tempo e pazienza, l'obiettivo è rimettermi in condizione per il Roland Garros” ha detto Djokovic subito dopo il match perso in sala stampa.