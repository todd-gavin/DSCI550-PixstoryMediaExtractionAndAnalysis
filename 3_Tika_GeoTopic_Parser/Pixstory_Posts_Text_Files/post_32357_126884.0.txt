Elia Viviani compie un'impresa probabilmente inedita nella storia del ciclismo, vincendo la medaglia d'oro nella corsa a Eliminazione negli europei su pista di Monaco di Baviera, nello stesso giorno in cui ha disputato anche la gara in linea su strada al mattino (vinta dal danese Jakobsen) arrivando in settiman posizione. Alla medaglia del fenomenale Elia si aggiunge anche quella di Silvia Zanardi nella corsa a punti femminile. Agli europei di Monaco arrivano medaglie anche nella ginnastica artistica, ma non l'oro, sfiorato sia da Alice D'Amato alle parallele che da Martina Maggio al corpo libero (dov'è arrivato anche il bronzo di Angela Andreoli). Asia D'Amato ha anche lei vinto l'argento, al volteggio, ma si è infortunata rimediando la frattura del tallone e sarà costretta a un lungo stop. Quattro medaglie arrivano anche dal canottaggio con il quattro di coppia pesi leggeri femminile Mignemi-Piazzolla-Crosio e Noseda che si laurea campione d'Europa, con Ruta e Oppo d'argento nel doppio pesi leggeri, Soares anch'esso argento nel singolo pesi leggeri e con le olimpioniche Rodini-Cesarini di bronzo nella stessa gara al femminile.