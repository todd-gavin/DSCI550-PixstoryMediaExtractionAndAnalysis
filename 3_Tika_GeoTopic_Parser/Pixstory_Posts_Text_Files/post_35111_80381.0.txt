Oltre a essere un atleta di salto in alto con la medaglia al collo, Gianmarco Tamberi è un grandissimo appassionato di basket. L'invito ricevuto quest'oggi dall'azzurro è di quelli da far venire i brividi e urlare di gioia. Tamberi infatti sarà uno dei protagonisti dell'All Star Game dell'Nba di Cleveland nel Celebrity Game, un appuntamento che fa da contorno nel week end delle stelle del basket.

"E' semplicemente la notizia più bella che abbia mai ricevuto in vita mia", ha commentato Tamberi che di notti magiche se ne intende, come quelle vissuta alle olimpiadi di Tokyo 2020 che l'ha visto trionfare nel salto in alto e salire sul podio più alto.

Giocherà il prossimo 18 febbraio in un evento che da sempre coinvolge personaggi della musica e dello spettacolo, giocatrici della WNBA, ex giocatori NBA e atleti di altri sport. In squadra con lui ci saranno tra gli altri, l'ex giocatore dei Cavs Booby Gibson, Myles Garrett, difensore e stella dei Cleveland Browns dell'NFL, e Justin Bibb, sindaco di Cleveland. Allenatore Dominique Wilkins. Tra chi dovrà sfidare invece figurano il brasiliano Anderson Varejao, pure lui ex giocatore dei Cavs, il rapper Quavo e Dearica Hamby, giocatrice delle Las Vegas Aces in WNBA.