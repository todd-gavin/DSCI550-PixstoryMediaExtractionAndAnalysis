L'arrivo di grandine, con trombe d'aria e tempeste di vento fa salire il conto dei danni nelle campagne in un territorio duramente provato dal caldo e dalla siccita' ha
seccato la terra, ridotto i raccolti di mais, riso e grano e
tagliato la disponibilita' di foraggio per gli animali nei campi arsi dal sole o andati a fuoco per gli incendi con danni stimati in circa tre miliardi. E' quanto afferma la Coldiretti in riferimento all'allerta della protezione civile con il maltempo sul Centro Nord Italia, dal Piemonte alla Valle d'Aosta, dalla Lombardia dal Trentino, dal Veneto al Friuli, dalla Liguria fino alla Toscana. Alberi abbattuti, tetti scoperchiati, coltivazioni stese e raccolti distrutti con la grandine che ha colpito a macchia di leopardo devastando le coltivazioni in campo, dai vigneti alla frutta, dalla verdura al mais, dal grano al foraggio. Del tutto inconsuete anche le dimensioni del fenomeno con la diffusa caduta di chicchi di grandine grossi come noci.