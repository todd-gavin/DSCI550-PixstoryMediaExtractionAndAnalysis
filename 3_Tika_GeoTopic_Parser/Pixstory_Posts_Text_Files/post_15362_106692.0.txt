Francesca Esposito (Responsabile settore Sociale di Marenostrum, sezione subacquea di Archeoclub D’Italia): “Il mare è una risorsa, è un patrimonio da tutelare, ma è anche e soprattutto un diritto, un diritto di cui devono poter godere tutti.  In Penisola Sorrentina insieme al comitato “spiaggia superabile” siamo riusciti a far crescere in 4 anni il numero dei lidi che rispettando le normative esistenti, hanno deciso di abbattere le barriere architettoniche e consentire a tutti di godere del mare. Ora l’obiettivo è di esportare questo modello anche in altre regioni italiane!”.                 

Il progetto che andremo a presentare a Napoli è di notevole importanza – ha dichiarato Rosario Santanastasio, Presidente Nazionale di Archeoclub D’Italia -  in quanto riguarda la promozione del patrimonio ambientale che deve essere accessibile a tutti. Purtroppo abbiamo ancora parte della nostra costa italiana che non è invece accessibile alle persone con disabilità. Dobbiamo invece arrivare ad un’accessibilità che sia del 100% ed in particolare proprio nei luoghi dove si incrociano ricchezza ambientale, naturalistica ed archeologica.