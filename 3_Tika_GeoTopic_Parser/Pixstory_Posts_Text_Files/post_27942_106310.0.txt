Alla fine, Dazn ha deciso di cambiare il proprio piano abbonamenti: chi vorrà condividere l’account per vedere le partite della stagione 2022/2023 di Serie A con due dispositivi attivi in contemporanea (come possibile quest’anno) dovrà pagare di più. Arriva infatti in vista del prossimo campionato di calcio l’abbonamento Dazn Plus, che permetterà a due dispositivi di connettersi in contemporanea anche senza essere nella stessa casa (e, cioè, avere la stessa connessione a internet). Per il piano PLUS si dovranno sborsare 39.99 euro al mese, mentre resterà attiva la possibilità di attivare l’abbonamento base a 29.99 euro al mese, che però consentirà l’accesso a un solo dispositivo. Comunque un aumento per molti abbonati che, grazie alle promozioni in atto, nel 2021/2022 hanno pagato 19.99 euro al mese per il servizio potendo accedere con due dispositivi in 
contemporanea. 

Foto: Instagram dazn_it