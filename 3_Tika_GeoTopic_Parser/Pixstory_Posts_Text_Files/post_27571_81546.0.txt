La Formula 1 non rinuncia all’esperimento delle gare sprint, riproponendole anche nel 2022. Così è stato deciso nella riunione odierna della F1 Commission, che si è tenuta a Londra. I weekend con Sprint Race, valevole per decidere la griglia di partenza del GP di domenica, saranno quelli di Imola (GP Emilia-Romagna), Spielberg (GP Austria) e Interlagos (GP Brasile). Cambierà anche la distribuzione del punteggio, con 8 punti 
assegnati al primo classificato della mini-gara di 100km, 7 al secondo e così via fino a un solo punto per l’ottavo. Inoltre, la pole position sarà assegnata al pilota in grado di staccare il miglior tempo sul giro secco in qualifica, spostate come di consueto al venerdì pomeriggio.