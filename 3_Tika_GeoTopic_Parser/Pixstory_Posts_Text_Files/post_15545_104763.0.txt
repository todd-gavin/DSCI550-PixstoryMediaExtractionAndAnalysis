La settima edizione di Tortona Rocks trova ispirazione nella MATERIA come un punto a capo per ricostruire visioni, processi e forme: un mental shift che sta ridisegnando nuove metodologie progettuali e delineando un nuovo linguaggio dove trasformazione, sperimentazione, scarto, riuso, circolarità, sostenibilità i pilastri del codice espressivo 4.0. 

Così i materiali diventano ambito di una sperimentazione senza precedenti a cui si unisce la tecnologia sempre più futuristica e una ricerca integrata tra le discipline.

Il palinsesto di eventi di Tortona Rocks si snoda nel distretto Tortona tra Opificio 31, via Privata Gaspare Bugatti, via Tortona, via Savona e via Bergognone, confermandosi come l’antenna progettuale all’avanguardia e di ricerca della zona, quella che porta il design più innovativo sullo sfondo di vestigia postindustriali, dando vita ad una semantica ad intarsi, tra passato e nuove prospettive progettuali.

Highlight dell’edizione 2022 è l’installazione di IQOS, un intervento temporary di public art su grande scala che prosegue il percorso evolutivo aziendale tra arte e tecnologia.  Il dialogo tra arte, design e sostenibilità si esprime attraverso un’opera anamorfica immersiva a firma di Truly Design Crew, realizzata su una struttura trattata con la vernice Airlite, la cui composizione tecnologica permette di ridurre gli agenti inquinanti nell’aria.

Opificio 31 rinsalda il primato di essere l’agorà del design internazionale a Milano. Qui German Design Council presenterà la selezione dei progetti vincitori del concorso internazionale ein&zwanzig tra tecniche di processo alternative e nuovi materiali sostenibili; Centre For Creativity Slovenia (CzK) mostrerà una collettiva di designer e la loro critica dei sistemi economici e sociali esistenti offrendo una diversa prospettiva sulla produzione; i prodotti iconici di Stilnovo saranno i protagonisti del concept sorprendente, Stilnovo Original Lounge mentre l’abitare del domani sarà ancora di casa da Archiproducts Milano con Future Habit(at). Connective  Nature by Finsa farà riflettere sul rapporto delle persone con la natura e sul ruolo dei public space come connettori sociali mentre Vento di Consorzio Prosciutto San Daniele coinvolgerà i visitatori in un percorso esperienziale che esalta il ruolo degli elementi naturali e primordiali del territorio dove nasce un prodotto d’eccellenza.