Altagamma e Camera Nazionale della Moda Italiana esprimono con forza la necessità di dare continuità al governo ritenendo che tutte le forze politiche, per il bene del Paese, debbano esprimere la loro fiducia all’esecutivo. “La volontà del Paese va in questa direzione e non può essere ignorata” si legge in una nota congiunta, nella quale si sottolinea come “il Pnrr e il grande slancio che può portare all’Italia, la stabilità e la coesione dell’Europa in un momento di crisi, la reputazione del nostro Paese a livello internazionale: tutto ciò dipende dall’unità che tutte le forze politiche, all’unisono, sapranno oggi interpretare. Anche a costo di personali sacrifici”.

https://montenapodaily.com/2022/07/18/altagamma-e-camera-moda-chiedono-a-draghi-di-restare/