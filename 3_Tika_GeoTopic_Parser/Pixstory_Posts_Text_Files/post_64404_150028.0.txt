ഇന്ന് ജമൈക്കക്കെതിരെ ന്യൂ ജഴ്സിയിലെ റെഡ് ബുൾ അറീനയിൽ നടന്ന സൗഹൃദ മത്സരത്തിൽ അർജൻ്റീന മൂന്ന് ഗോളിന് ജയിച്ചു.
എന്നാൽ ഇന്നത്തെ കളിയിലെ പ്രത്യേകത അതൊന്നുമായിരുന്നില്ല. 
ജമൈക്കക്ക് എതിരെ പകരക്കാരനായി കളത്തിലിറങ്ങിയ അർജന്റീനാ നായകൻ ലയണൽ മെസ്സിയെ ലക്ഷ്യമിട്ട്, സുരക്ഷാ സംവിധാനങ്ങൾ മറികടന്ന് കളിക്കളത്തിലെത്തിയത് ഒന്നും രണ്ടുമല്ല, മൂന്ന് ആരാധകരാണ്. 
മൂന്നു തവണയും കളി മുടങ്ങുകയും ചെയ്തു. ഇതിൽ ഷർട്ട് ധരിക്കാതെയെത്തിയ ഒരു  
ആരാധകൻ തന്റെ പുറം ഭാഗത്ത് മെസ്സിയിൽനിന്ന് പേന കൊണ്ടൊരു ഓട്ടോഗ്രാഫും സ്വന്തമാക്കി.
മൂന്നു പേരെയും സുരക്ഷ ഉദ്യോഗസ്ഥർ തൂ​ക്കിയെടുത്ത് കൊണ്ടുപോവുകയായിരുന്നു. 
പിച്ച് കൈയേറിയ ആരാധകരുടെ കാര്യത്തിൽ മെസ്സിക്ക് 'അപൂർവ ഹാട്രിക്' എന്ന് 
സമൂഹ മാധ്യമങ്ങളിൽ ഈ വാർത്തക്കൊപ്പം കമന്റുകളും നിറഞ്ഞു. ഈ ​​'നേട്ടം' സ്വന്തമാക്കുന്ന ആദ്യ കളിക്കാരനാണ് മെസ്സിയെന്നും ആരാധകർ ചൂണ്ടിക്കാട്ടുന്നു.
കളിയുടെ രണ്ടാം പകുതിയിലാണ് ആരാധകര് കളം കീഴടക്കിയത്. ഒരാളെ സെൽ ഫോണുമായും മറ്റൊരാളെ പേനയുമായും സുരക്ഷ ഉദ്യോഗസ്ഥർ പിടികൂടി. മറ്റൊരാളെ മെസ്സിയുടെ അടുത്ത് എത്തും മുൻപ് തന്നെ ഓടിച്ചുപിടിച്ചു.