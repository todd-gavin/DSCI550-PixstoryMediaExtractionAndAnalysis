Alla prima stagione sulla panchina della Roma, José Mourinho ha riportato i giallorossi al trionfo dopo ben 14 anni, grazie alla vittoria della Conference League ai danni del Feyenoord. Con questo successo, il portoghese è autore di un incredibile primato: fin qui, infatti, Mourinho ha vinto tutte le finali europee giocate nella sua carriera da allenatore.

Nel 2003 e nel 2004 col Porto, prima in Coppa UEFA, poi in Champions League, così come nel 2010 con l'Inter. Poi nel 2017 il successo col Manchester United in Europa League. E in conclusione, quattro giorni fa, con la Roma in Conference. L'altro incredibile dato è che in queste cinque finali, Mourinho non è mai passato in svantaggio.