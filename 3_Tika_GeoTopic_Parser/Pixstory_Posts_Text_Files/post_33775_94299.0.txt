Radja Nainggolan si è raccontato a lungo a La Gazzetta dello Sport. Il centrocampista di Roma, Inter e Cagliari ha parlato del suo passato in Italia e ha svelato alcuni aneddoti dei suoi allenatori: "Una volta Spalletti mi ha dato una bottigliata in testa. Avevo giocato un primo tempo da schifo contro il Toro. Eravamo tutti lì a guardarci le scarpe senza dire niente, con la testa china, poi lui arriva da me e… 'stuck’. 'Svegliati un po’', mi disse, tirandomi l’acqua". E giù a ridere. Spalletti È un grande motivatore, vede il calcio in modo diverso rispetto agli altri. Domina il gioco, però poi magari vedi i risultati e noti che ha vinto meno di altri. Con lui ho disputato l’anno migliore, 2016-17: 14 gol e secondo posto con 87 punti.

Il 10 aprile è stato l'anniversario della rimonta delle rimonte: Roma-Barcellona. Ogni volta che rivedo quel match colgo un dettaglio in più. Ci credevamo. Non so spiegarlo, ma nei giorni precedenti c'era una ‘fiamma’ strana a Trigoria. Eravamo tutti convinti che ce l'avremmo fatta, tranne Manolas". "Lui è un pessimista di natura. ‘Cosa vinciamo? Ma dai…'. Ne parlava così. Kostas è molto credente tra l'altro. Non so quante volte al giorno si fa il segno della croce, ma poi l'ho visto esultare con quella faccia da matto.

La Roma è stata la donna della mia vita, e quando finisce un amore così grande non sai se il successivo sarà mai come il precedente. La storia tra me e i giallorossi è finita in modo doloroso, a Milano non ho mai avuto la stessa ‘fiamma’ che mi accendeva nella Capitale”. 

Crediti foto: calciomercato.com