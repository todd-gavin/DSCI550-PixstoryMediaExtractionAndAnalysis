Disavventura per il giocatore del Milan Tiémoué Bakayoko. Appena rientrato a Milano dalla trasferta a Colonia, in Germania, dove i rossoneri avevano giocato (e vinto) la Telekom Cup, il giocatore è stato fermato dalla polizia che probabilmente lo aveva scambiato per un ricercato. I tre agenti lo hanno fatto scendere dall'auto e perquisito mentre uno di loro puntava una pistola all'interno dell'auto.

Il tutto è stato filmato da un automobilista, anche il momento in cui i poliziotti capiscono che davanti hanno un giocatore del Milan e non chi stavano cercando. Una brutta disavventura che si è chiusa con le scuse.

 Il filmato è già diventato virale sul web.