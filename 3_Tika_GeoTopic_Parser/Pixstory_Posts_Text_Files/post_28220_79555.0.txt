Sabato di grandi emozioni per il campionato di calcio di Serie A. Nell’anticipo del pomeriggio, la Roma ha pareggiato in casa contro il Genoa a reti bianche, tra le polemiche per un gol annullato a Zaniolo (poi espulso) al 90esimo a causa dell’intervento del Var per un fallo commesso nel corso dell’azione. Alle 18.00, è stato invece il Milan a sbancare San Siro nel derby della Madonnina, portandosi a -1 (ma con una partita in meno) rispetto all’Inter (che ha però una partita da recuperare) nella lotta Scudetto. I nerazzurri sono andati in vantaggio al 38° con Perisic, ma nella ripresa è stato Olivier Giroud a ribaltare i giochi nell’arco di soli tre minuti: pareggio al 75°, gol del vantaggio decisivo al 78°. Stasera Fiorentina-Lazio chiude gli anticipi della 
24esima giornata. 

Foto: Instagram acmilan