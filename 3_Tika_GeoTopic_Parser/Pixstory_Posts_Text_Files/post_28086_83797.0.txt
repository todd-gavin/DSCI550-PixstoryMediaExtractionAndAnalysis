Non è stato un giovedì particolarmente positivo, quello delle squadre italiane impegnate nel primo turno eliminatorio di Europa League. A qualificarsi agli ottavi di finale è stata infatti soltanto l’Atalanta, che nel match delle 18.45 ha sconfitto per 3 a 0, ad Atene, i greci dell’Olympiacos grazie ai gol di Maehle e alla doppietta di Malinovskyi. Alla stessa ora, la Lazio è stata invece eliminata dal Porto: dopo la sconfitta 2-1 dell’andata, i biancocelesti hanno pareggiato per 2 a 2 in casa. La partita di cartello del turno, disputata alle 21.00 al Diego Armando Maradona di Napoli è andata malissimo per i tifosi azzurri: dopo il promettente 1-1 dell’andata, il Barcellona ha cambiato passo travolgendo i padroni di casa per 4-2. Nel prossimo turno, in 
programma giovedì 10 marzo, l’Atalanta se la dovrà vedere con i tedeschi del Bayer 
Leverkusen.

Foto: Instagram europaleague