Pagelle Atalanta:

Musso 4 partita orribile la sua. In occasione del primo gol sbaglia l’uscita su Laimer al posto di coprire il primo palo e aspettare la giocata dell’esterno avversario. Nella ripresa rischia la frittata con l’uscita sbagliata che avrebbe potuto consegnare a Laimer la palla dello 0-2. Ma è nel finale che si supera atterrando Nkunku in area e causando il rigore.
Hateboer 5,5 non riesce a spingere sulla destra come suo solito e finisce spesso e volentieri per impantanare il gioco appoggiando al giocatore dietro di lui. 
Demiral 6 bravo ad annullare André Silva, anche se lì dietro la difesa nerazzurra non è proprio ermetica. (25’ st Scalvini 6 gioca un buono spezzone di gara).
Palomino 5,5 Dani Olmo e André Silva gli rendono la vita difficile. In occasione del vantaggio sbaglia l’uscita a centrocampo, lasciando scoperta la retroguardia. 
Zappacosta 6 ha tanto spazio sulla sinistra e cerca di sfruttarlo al meglio con qualche bella sgroppata. Purtroppo Boga non riesce ad essergli d’aiuto.  
De Roon 5,5 poco o niente oltre il normale fraseggio con i compagni. 
Freuler 5,5 si vede che è a mezzo servizio. Sbaglia qualche uscita di troppo e non riesce così a fare azione di filtro. (43’ st Pasalic sv).
Malinovskyi 6 prova qualche buon ricamo al limite dell’area, ma è spesso poco supportato dai compagni. (13’ st Muriel 6 si muove tanto lì davanti alla ricerca di un pertugio, ma senza successo).
Koopmeiners 6 fa bene la fase da mediano, ma il suo apporto tecnico deve avere maggiore impatto sull’attacco. 
Boga 4 il nulla cosmico. Non riesce ad incidere e le sue giocate sono spesso tutto fumo e niente arrosto. Serve davvero un giocatore così all’Atalanta? (25’ st  Miranchuk 6 non trova i giusti spazi per rendersi pericoloso). 
Zapata 5 non è al meglio. Circondato dalle maglie biancorosse avversarie è troppo isolato dai compagni non riesce a mettere lo zampino nel match.