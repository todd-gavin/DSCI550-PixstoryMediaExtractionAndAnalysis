Un caso editoriale internazionale, un tuffo elettrizzante nel sistema immunitario che cambierà per sempre il modo in cui consideriamo il nostro corpo.

Ti svegli con un po’ di bruciore in gola. Hai mal di testa. Non ti senti del tutto bene mentre prepari i bambini per la scuola. Nel frattempo, proprio sotto la tua pelle, si sta combattendo una guerra epica. In milioni cadono in battaglia perché tu possa anche solo lamentarti appena metti piede fuori di casa. Eppure non ti sei mai soffermato a domandarti: che cos’è in realtà il sistema immunitario?  Secondo per complessità solo al cervello umano, è uno dei fattori fondamentali e più antichi che rendono possibile la vita sulla Terra. Senza, moriremmo tutti quanti nel giro di pochi giorni. In Immune, Philipp Dettmer, la mente che sta dietro il canale YouTube di divulgazione scientifica più famoso del mondo, accompagna i lettori in un viaggio alla scoperta della roccaforte del corpo umano e del suo articolato apparato difensivo. Dentro di noi, si lotta costantemente con sbalorditivo accanimento, mettendo in scena storie di invasioni, strategia, disfatta e nobile sacrificio. Per esempio, mentre stai leggendo questo risvolto di copertina, il tuo sistema immunitario ha probabilmente identificato e sradicato una cellula cancerosa che iniziava a svilupparsi nel tuo corpo. Ogni capitolo approfondisce un elemento diverso del sistema immunitario, dalle difese – come gli anticorpi e l’infiammazione – alle minacce quali i batteri, gli allergeni e il cancro. Dettmer svela poi come alcuni parassiti si insinuano oltre le mura del corpo, in che modo lavorano i virus, e che cosa succede nelle ferite quando ci tagliamo. Reso accattivante dalla grafica a colori e da descrizioni coinvolgenti, Immune trasforma una delle materie più intricate, ramificate e frastornanti – l’immunologia – in un’avventura appassionante ambientandola in uno stupefacente scenario sconosciuto. Immune è un corso intensivo, tanto indispensabile quanto divertente, per conoscere quello che si è dimostrato il sistema più importante del nostro corpo.

PHILIPP DETTMER è il fondatore e la firma principale di Kurzgesagt, il canale scientifico su YouTube più seguito al mondo. 

Io non l’ho ancora letto ma sono molto curiosa!