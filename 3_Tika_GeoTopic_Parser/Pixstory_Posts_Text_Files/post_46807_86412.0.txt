नई दिल्ली। मशहूर शायर मुनव्वर राणा( MUNAWWAR RANA) हमेशा से ही अपने विवादित बयानों के लिए जाने जाते हैं। राणा हमेशा कुछ ना कुछ ऐसा कह देते हैं कि सुर्खियों में आ जाते हैं। अब सोशल मीडिया पर मुनव्वर राणा को ट्रोल किया जा रहा है। दरअसल मतदान के समय राणा ने कहा था कि अगर  प्रदेश में बीजेपी की सरकार बनती है तो वो यूपी छोड़कर चले जाएंगे। इसी बात को लेकर अब राणा को लोग सोशल मीडिया पर खरी-खोटी सुनाई जा रही है। कोई राणा के लिए टिकट बुक करा रहा है तो कोई पूछ रहा है कि आखिरी राणा आज शांत क्यों हैं। बता दें कि मुनव्वर राणा पहले से ही योगी सरकार के कड़े विरोधी रहे हैं। वो हर मौके पर योगी सरकार और बीजेपी के खिलाफ जहर उगलते नजर आ आते हैं।  इस बार राणा की बेटी उरूसा भी चुनावी मैदान में अपनी किस्मत आजमा रही हैं जो उन्नाव की पुरवा सीट से कांग्रेस उम्मीदवार के तौर पर लड़ रही हैं हालांकि वो लगातार पीछे चल रही हैं।