Secondo il bollettino Ivass, nel primo trimestre 2022 il prezzo medio effettivo pagato per l'rc auto è pari a 353 euro.

"Bene, prosegue il calo dell'rc auto, da 367,2 euro di un anno fa a 353,4 euro, -13,8 euro, con una riduzione del 3,8% sul primo trimestre 2021" afferma Massimiliano Dona, presidente dell'Unione Nazionale Consumatori.

"Temevamo che le compagnie, come aveva preannunciato l'Ania, volessero rifarsi dell'inflazione. Invece, almeno per il momento, il pericolo è scongiurato. Sarebbe stato vergognoso, visto il crollo degli incidenti e i lauti profitti incassati dalle compagnie durante il lockdown " conclude Dona.

"La diminuzione, comunque, è ancora inadeguata e il divario tra Aosta e Napoli, nonostante la diminuzione dell'11%, è ancora un abisso pari a 252 euro" conclude Dona.