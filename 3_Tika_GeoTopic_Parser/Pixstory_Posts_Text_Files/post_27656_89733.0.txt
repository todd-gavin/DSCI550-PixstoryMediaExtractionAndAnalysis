Quello che nessuno, tra i 32.000 spettatori del Renzo Barbera di Palermo, immaginava che si verificasse è alla fine successo: la Nazionale di calcio non parteciperà – ed è la seconda volta consecutiva dopo l’esclusione da Russia 2018 – ai prossimi campionati del mondo che si disputeranno in inverno in Qatar. Gli azzurri di Roberto Mancini hanno dominato lo spareggio qualificazioni contro la Macedonia del Nord, anticamera della finale che si giocherà nei prossimi giorni contro il Portogallo, ma alla fine hanno perso per 1-0: a segno, nel recupero di una partita ormai indirizzata verso i tempi supplementari è stato l’ex giocatore del Palermo, Aleksandar Trajkovski, che ha punito un’Italia padrona del campo ma poco pericolosa sotto porta. Sarà dunque la Macedonia a giocarsi il Qatar contro il Portogallo di Cristiano Ronaldo, mentre gli azzurri, martedì, giocheranno la “finalina” (senza nulla in palio) contro la Turchia.

Foto: Instagram azzurri