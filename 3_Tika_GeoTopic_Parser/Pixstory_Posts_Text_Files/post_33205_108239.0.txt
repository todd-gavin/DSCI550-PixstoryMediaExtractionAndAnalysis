Su un asfalto bagnato dalla pioggia, che è andato via via asciugandosi con il passare dei giri, Max Verstappen è stato l'unica costante in mezzo a tante variabili. Il pilota olandese ha conquistato di prepotenza la sua 15° pole in carriera (tante quanto quelle di Charles Leclerc, che scatterà in ultima fila per aver sostituito il motore sulla sua Ferrari). Ma l'eroe del giorno è stato Fernando Alonso, che con l'Alpine partirà sorprendentemente secondo. In 2° fila ci saranno Carlos Sainz (Ferrari) e Lewis HAmilton (Mercedes), mentre la terza fila è tutta per le Haas motorizzate Ferrari di Magnussen e Schumacher. Da segnalare l'incidente di Sergio Perez durante la Q2, che costringerà il pilota messicano a partire 13°.