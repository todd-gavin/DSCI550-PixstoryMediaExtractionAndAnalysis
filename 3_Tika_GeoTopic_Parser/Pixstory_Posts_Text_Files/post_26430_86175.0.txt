Non c’è alcun dubbio: Micol, protagonista del Giardino dei Finzi-Contini sarebbe stata una ragazza Miu Miu.
Miucciac soprattutto da Miu Miu, ama cambiare le carte in tavola ogni stagione, non importa il successo o il clamore sollecitato, si va avanti e basta.
Dopo aver visto i completini crop top-minigonna della Spring/Summer scorsa letteralmente sulla cover di ogni magazine di moda ha deciso di portare avanti questa narrazione aggiornandola sapientemente e ampliandola.
Alle mini minigonne si aggiungono polo e cappotti così come passanti per due o più cinture, si abbinano a maxi stivaloni e abiti in cristallo da indossare subito dopo una partita a tennis.
La ragazza Miu Miu, alla partita al circolo, invita anche il fratello! Ritorna dopo vent’anni l’uomo Miu Miu, stiloso ribelle e naif come la sorella.
Quindi, per l’inverno, prepariamoci a scoprire le gambe e a divertirci come vorrebbe La Signora™️.