Si pensava che l'inserimento di una nuova chicane potesse penalizzare la Ducati su una pista amica come il Red Bull Ring, invece a Spielberg, dove domenica si svolgerà il Gran Premio d'Austria, le moto della casa di Borgo PAnigale hanno dominato sia le FP1 che le FP2. Al mattino il migliore è stato Jack Miller, davanti a Zarco e Martin, mentre al pomeriggio Johann Zarco è stato il primo di sette Ducati tra i primi otto classificati. Dietro al francese si sono piazzati, infatti, ancora Miller e Martin con Fabio Quartararo quarto, unica Yamaha in un mare di Ducati che prosegue con Bagnaia, Bezzecchi, Marini e Bastianini. Domani FP3 e qualifiche, se dovesse piovere ai piloti menzionati già qualificati alla Q2, si aggiungerebbero Vinales (Aprilia) e Binder (KTM), entrambi nella top ten.