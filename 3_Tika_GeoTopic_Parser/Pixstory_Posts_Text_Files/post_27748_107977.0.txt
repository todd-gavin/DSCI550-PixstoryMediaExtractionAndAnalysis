Le indicazioni delle prime prove libere del GP Germania MotoGP 2022, sulla pista tedesca del Sachsenring, sono state confermate anche dalla seconda sessione di free practice. Le FP2 ci consegnano ancora di più un vero e proprio dominio della Ducati, che prende il miglior tempo assoluto di Pecco Bagnaia in 1:20.018, al di sotto del precedente record del tracciato. Il compagno di squadra con la Desmosedici ufficiale, già leader del mattino, Jack Miller, è invece terzo, a 2 decimi scarsi dal centauro torinese e preceduto dall’italiano Luca Marini, con la Ducati del team di Valentino Rossi. A rompere il dominio di Borgo Panigale c’è il solo Aleix Espargaró, quarto con l’Aprilia davanti alle altre Ducati di Zarco e Martin. Settimo tempo per Fabio 
Quartararo, staccato di 381 millesimi dalla vetta. 

Foto: Instagram motogp