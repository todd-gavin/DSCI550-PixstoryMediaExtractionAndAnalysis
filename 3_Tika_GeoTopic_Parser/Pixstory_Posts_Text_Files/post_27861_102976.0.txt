La Ferrari continua a ben impressionare anche nella seconda, e ben più indicativa, sessione di prove libere del GP Monaco 2022. Al comando della sessione pomeridiana c'è sempre l'idolo del pubblico di casa Charles Leclerc, che chiude il miglior giro in 1:12.656 con gomme Soft, battendo per soli 44 millesimi il compagno di squadra Carlos Sainz. Si conferma anche nel secondo turno di prove l'andamento della prima sessione, che ha visto Checo Perez battere il ben più quotato compagno di squadra Max Verstappen: il messicano è infatti al terzo posto, a 379 millesimi da Leclerc, mentre il leader del mondiale si è attestato sul quarto tempo, a 447 
millesimi dalla vetta. Sesto tempo per Russell, con Hamilton 12esimo e un po’ troppo lontano dai primi rispetto alle attese della vigilia. Ancora peggio è andata a Ricciardo: l’australiano ha colpito le barriere nel corso del suo primo giro veloce, chiudendo così la giornata con largo anticipo. Domani alle 13.00 le prove libere 3, decisive per stabilire gli assetti per qualifiche e gara. 

Foto: Instagram scuderiaferrari