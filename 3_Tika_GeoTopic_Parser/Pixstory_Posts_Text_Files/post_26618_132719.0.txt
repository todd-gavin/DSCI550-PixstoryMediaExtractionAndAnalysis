Dopo Gwyneth Paltrow, Kourtney Kardashian e Miranda Kerr, anche la top model Kate Moss lancia il nuovo brand di bellezza Cosmoss, che entrerà nel settore beauty&wellness il 1° settembre.
Seguendo la visione della top model sull’accettazione di sé e sulla libertà di essere sé stessi, i prodotti sono pensati per curare la pelle e prevenire l’invecchiamento.
Annunciato sulla pagina Instagram del marchio, “Cosmoss attinge alla straordinaria esperienza della vita di Kate Moss”, si legge nel post del brand che annuncia il debutto. “Ogni prodotto è realizzato meticolosamente pensando al benessere, utilizzando sostanze efficaci e naturali. Ogni rituale apre una porta all’equilibrio, alla rigenerazione e all’amore”, conclude.
Il sito presenta anche un video in bianco e nero con una Kate Moss nuda che dice “Follow me to Cosmoss”, mentre nuota in quello che sembra un lago in un bosco.