Charlotte Casiraghi, volto di Chanel e eccellente amazzone, ha percorso la passerella a cavallo, con un'elegante giacca nera, gli stivali e il classico cappellino da equitazione.
Si apre così la sfilata dell’Haute Couture del marchio francese. Una collezione semplice, elegante e forse troppo pulita per i fashionisti ancora abituati alle follie di Karl Lagerfeld. Ma Virginie Viard, un tempo storica collaboratrice del Kaiser della moda e oggi direttore creativo, non ha mai esagerato ed è per questo che le clienti Chanel amano le sue collezioni.
Sono certo che ogni look che ho etichettato come banale verrà ordinato da qualche moglie di un oligarca russo, annoiata il giusto e con una passione per l’organizzazione di party stellari.