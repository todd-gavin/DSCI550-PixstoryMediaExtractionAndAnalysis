La prima certezza del weekend è arrivata con un comunicato Fia pochi minuti dopo l’inizio delle prove libere 1: Carlos Sainz non partirà dalla casella della griglia di partenza che conquisterà sabato pomeriggio in qualifica. Il pilota spagnolo, già indiziato per la sostituzione della power unit dopo il rogo del Red Bull Ring, ha infatti cambiato la centralina elettronica, smarcando la terza unità delle due consentite in stagione. Per questo motivo, il 27enne del Cavallino dovrà pagare una sanzione di dieci posizioni sullo schieramento di partenza del GP Francia di domenica. Potrebbe non essere finita qui: probabile, anzi, che domani gli ingegneri 
di Maranello optino per la sostituzione completa di tutto il motore, costringendo il madrileno a partire dal fondo. 

Foto: Instagram carlossainz55