Prosegue la marcia inarrestabile di Matteo Berrettini sull'erba. Il romano ha vinto per la seconda volta consecutiva il torneo del Queen's, sconfiggendo in finale con il punteggio di 7-5 6-4 il serbo Filip Krajinovic. Per lui Ã¨ il nono successo consecutivo, il modo migliore per presentarsi a Wimbledon, dove lo scorso anno raggiunse la finale poi persa contro Novak Djokovic. Nel match di oggi, il primo set ha visto Berrettini e Krajinovic brekkarsi a vicenda nel corso del quinto e sesto gioco, poi l'azzurro ha tolto nuovamente il servizio all'avversario nell'undicesimo game, andando a servire per il set e chiudendolo sul punteggio di 7-5. Nel secondo set Berrettini brekka nuovamente nel quinto gioco, ma questa volta non si fa rimontare e chiude 6-4 dopo 92 minuti di gioco, conquistando il settimo torneo in carriera, il quarto sull'amata erba.