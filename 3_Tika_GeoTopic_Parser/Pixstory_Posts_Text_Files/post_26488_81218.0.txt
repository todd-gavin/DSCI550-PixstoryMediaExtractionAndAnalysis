Cate Blanchett è stata premiata ai Goya con il riconoscimento internazionale per la sua carriera di quasi trent’anni tra cinema e televisione.
È la prima volta che i Goya assegnano questo premio ed è sorto spontaneo e naturale conferirlo ad un’attrice straordinaria come lo è Cate Blanchett. Due volte premio Oscar, tre Golden Globe e persino una Coppa Volpi al Festival di Venezia sono solo alcuni dei riconoscimenti conquistati negli anni dalla poliedrica e affascinante Australiana.
Per ritirare il premio ha indossato un abito su misura di Giorgio Armani, casa di moda e beauty di cui è ambasciatrice da molti anni. Un abito di Haute Couture in seta champagne ricoperto di frange in cristalli.