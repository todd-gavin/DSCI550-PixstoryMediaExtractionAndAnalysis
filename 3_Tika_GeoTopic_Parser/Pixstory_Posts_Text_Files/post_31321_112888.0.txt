Tale vocabolo, all’inizio dell’età ellenistica, perde il significato originario di “iscrizione”, per designare invece un componimento breve di contenuto vario (occasionalmente destinato anche al simposio). La conoscenza di questo genere letterario si basa sull’Antologia Palatina, una raccolta di autori diversi. Un minor numero di componimenti raccolti all’interno dell’opera risale all’età classica o addirittura arcaica, mentre la maggior parte di essi sono collocabili fra l’età ellenistica e quella bizantina.
Gli epigrammi sono solitamente componimenti brevi, che concentrano l’attenzione del lettore su un personaggio, un’immagine o una riflessione. L’ostacolo principale all’apprezzamento di questo tipo di poesia è costituito dall’impressione di monotonia suscitata dalla sequenza di componimenti in apparenza ripetitivi, nei quali solo la sapienza stilistica degli autori è in grado di creare scarti rilevanti. Tra le personalità più originali, in grado di toccare punte di elevata raffinatezza contenutistica e formale, vi è quella di Callimaco.
fonte: alla fonte delle muse