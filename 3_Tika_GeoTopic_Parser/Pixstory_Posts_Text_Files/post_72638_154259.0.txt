ചില എഴുത്തുകൾ അങ്ങനെയാണ്.... മനസിനെ വല്ലാതെ സ്പർശിക്കും... ചിലപ്പോൾ മുറിപ്പെടുത്തും... ചിലപ്പോൾ സുഖപ്പെടുത്തുകയും ചെയ്യും....
അത് മനസിനെക്കുറിച്ചുള്ള എഴുത്താകുമ്പോൾ പ്രത്യേകിച്ചും.....
മാനസിക ആരോഗ്യ ദിനമാകുമ്പോൾ മനസിനെക്കുറിച്ചല്ലാതെ മറ്റെന്തിനെക്കുറിച്ചെഴുതാൻ!!!
'മനസ് ഒരു കടത്തുവഞ്ചി' എന്ന മാധവികുട്ടിയുടെ കഥ നിനവിൽ വരുന്നു.... സമുദ്രത്തിന്റെ തിരമാലകളിലൂടെ ആ വഞ്ചി ഒഴുകി ഒഴുകി ഒടുവിൽ മരണമാകുന്ന തീരത്തെത്തുന്നു!!!
ചിലത് തീരമേത്തും മുൻപേ തിരമാലകൈകളാൽ മുങ്ങി താഴുന്നു....
എത്ര അനേകം ചിന്തകളാണ് ഒരു ദിവസം നമ്മുടെ മനസിലൂടെ കടന്നുപോകുന്നത്..... തിരമാലയാൽ ചിതറിക്കപ്പെടാതെ തീരമെന്ന ലക്ഷ്യം പുൽകാൻ സവിശേഷമായ സിദ്ധി ആവശ്യമാണ്.
ആ സിദ്ധി 'ആത്മീയത' യാണെന്ന് ബുദ്ധന്റെ സാക്ഷ്യം ഉണ്ട്. ഈശ്വര വിശ്വസിക്കുമാത്രമല്ല നീരീശ്വരനും 'ആത്മീയനാവാൻ ' സാധിക്കും. മനസ്സിൽ നാം കണ്ടെത്തുന്ന കാരുണ്യത്തിന്റെ ഈർപ്പം ആണ് ആത്മീയത. തന്നെക്കാൾ താഴ്ന്നവനോട് ഒരുവൻ കാട്ടുന്ന ആദരവാണ്  ആത്മീയത. അതിനു ഈശ്വരവിശ്വാസം ആവശ്യമില്ല. വിശ്വാസം മതി!!! മനുഷ്യരിലുള്ള 'മനുഷ്യവിശ്വാസം'!!!
അതിനാൽ ഈശ്വരനിലേക്ക് എത്തുമുൻപ് മനുഷ്യനെന്ന പാഠപുസ്തകം നമുക്ക് തുറന്നെടുത്തു വായിക്കാം. കൂടെയുള്ളവരുടെ നെഞ്ചിലെ നോവിന്റെ നേരിപൊടിനുള്ളിലെ തീക്കനൽ അറിയുന്നവർക്കേ നല്ല മനുഷ്യരാകുവാൻ കഴിയൂ. അപ്പോൾ അവർ ഒരു കൂരക്ക് ഉള്ളിൽ പാർക്കുന്നവരെക്കാൾ അഴകുള്ളവരായി മാറും.
അതിനാൽ അറിവിന്റെ പാഠഭാഗങ്ങൾ തിരയും മുൻപ് മനുഷ്യനെന്ന പാഠപുസ്‌തകം നമുക്ക് വായിക്കാം....
മനുഷ്യനെന്ന മഹാപാഠപുസ്‌തകത്തേക്കാൾ സുകൃതമുള്ള ഗ്രന്ഥങ്ങൾ ഈ ലോകത്തിലില്ല എന്ന് മുനിവര്യന്മാർ എത്ര വട്ടം പറഞ്ഞിരിക്കുന്നു.
ഈ ദിനം മുതൽ നമുക്ക് മനുഷ്യരെ വായിച്ചു തുടങ്ങാം. അപ്പോൾ മനസിന്റെ മന്ത്രികവലയങ്ങൾ ആകാശം പോലെ വിശാലമാകും.
സ്നേഹം പനിനീരുപോലെ പെയ്തിറങ്ങും ❤❤❤❤🥰🥰🥰🥰🥰🥰🥰❤❤❤❤❤❤❤