L'analisi di Aurelio Andreazzoli, tecnico dell'Empoli, ai microfoni di DAZN dopo la sconfitta contro la Fiorentina. 

"Le partite di calcio sono difficili, per i calciatori, per gli allenatori e per gli arbitri ma credo che in questo mestiere chi entra nello stadio non può fare a meno di dimostrare sensibilità. L'arbitro oggi l'ha dimenticata questa componente, la squadra è stata penalizzata e poi non concedi i cinque secondi per battere una rimessa laterale nel finale. Non giudico gli altri episodi che sono stati diversi, bisogna avere sensibilità che non c'è stata. 

Le prestazioni ci sono ma cosa devo chiedere di diverso, chiederò di alzare la prestazione e di limare i difetti ma sono tanti anche i pregi come il fatto di non mollare mai. Abbiamo scarsissime possibilità di fare risultato se non giochiamo al massimo, se facciamo la prestazione il risultato poi arriva. Sono infastidito non tanto per me ma per i calciatori, lavoriamo per la prestazione. Loro me la danno e non posso chiedere di più. Fanno fatica in campo e durante la settimana, sono sempre disponibili a tutto. Dobbiamo andare verso la prestazione".