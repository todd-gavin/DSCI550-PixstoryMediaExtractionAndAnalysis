Un nuovo inizio per la maison, che torna dunque ai suoi fondamentali per uno show maestoso, in cui il corpo prende una dimensione centrale. Languidamente avvolto in velature, tintinnante sotto le pâillette di un jumpsuit aderentissimo, protetto da mantelli di pelliccia, esposto e rivendicato. Scultoreo e casto. Eppure è difficile raggiungere il livello di sensualità di questo guardaroba, che dietro movenze tribali celebra la contemporaneaità. 
Il direttore artistico Pieter Mulier riafferma la sua volontà di tornare alla sostanza. «Una creazione deve restare lontana dai like, lontana dallo schermo, questi abiti sono fatti per essere portati, toccati e per trasmettere anche il senso dell’imperfetto e della materia grezza»
Text courtesy of mffashion.com