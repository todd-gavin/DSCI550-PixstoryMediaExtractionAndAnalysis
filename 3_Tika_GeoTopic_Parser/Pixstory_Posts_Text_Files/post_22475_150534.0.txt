Chinese Ambassador to India said that emergency response phase since galwan incident is over : Chinese Ambassador Sun Weidongএর মতে গালওয়ান ভ্যালিকাণ্ডের সমস্যার পরিসমাপ্তি ঘটেছে
https://bengali.nenow.in/top-news/chinese-ambassador-to-india-said-that-emergency-response-phase-since-galwan-incident-is-over/
নয়াদিল্লিঃ বিদেশ মন্ত্রী এস জয়শঙ্কর বলেছেন যে ভারত চিনের সাথে একটি সম্পর্ক বজায় রাখবে যা “পারস্পরিক” সংবেদনশীলতা, সম্মান এবং স্বার্থের উপর ভিত্তি করে। বুধবার এক সংবাদ সম্মেলনে দুই দেশের সম্পর্ক নিয়ে এক প্রশ্নের জবাবে তিনি এ মন্তব্য করেন।
এদিকে লাদাখ সীমান্তে আগ্রাসী মনোভাব দেখিয়েছিল চিন। গালওয়ান ভ্যালিকাণ্ডের (Galwan Valley) উদাহরণ দিয়ে স্বীকার করেন দিল্লির চিনা রাষ্ট্রদূত সান ওয়েডং (Chinese Ambassador Sun Weidong))। তাঁর কথায়, “গালওয়ান ভ্যালির ঘটনার পর জরুরি ভিত্তিতে জবাব দেওয়ার প্রয়োজন ছিল। কিন্তু সেই সমস্যার পরিসমাপ্তি ঘটেছে।” সীমান্তে অবস্থা এখন স্বাভাবিক বলেও দাবি করেছেন তিনি। এর পাশাপাশি তাইওয়ান এবং তিব্বত সমস্যা নিয়েও মুখ খুলেছেন ওই চিনা রাষ্ট্রদূত। “ভারত নিশ্চয়ই চিনের স্বার্থের দিকে খেয়াল রেখে সমস্ত বিষয়গুলি ঠিকমতো খতিয়ে দেখবে।” মন্তব্য করেছেন চিনা রাষ্ট্রদূত সান ওয়েডং।
 প্রসঙ্গত, এই প্রথম ভারত-চিন সীমান্ত সমস্যার সঙ্গেই তাইওয়ান সমস্যা নিয়ে একযোগে কথা বলল বেজিং। চিনের এই পদক্ষেপকে তাৎপর্যপূর্ণ বলেই মনে করছেন প্রতিরক্ষা বিশেষজ্ঞরা।
মঙ্গলবার চিনের ৭৩তম প্রতিষ্ঠা দিবস উপলক্ষ্যে দিল্লির দূতাবাসে একটি অনুষ্ঠান করে বেজিং। সেখানে চিনা রাষ্ট্রদূত সান ওয়েডং (Chinese Ambassador Sun Weidong) বলেন, “বর্তমান সীমান্তের অবস্থা অনেকটাই স্থিতিশীল। শান্তিপূর্ণভাবে সীমান্তের সমস্যা মিটিয়ে ফেলতে চিনের তরফ থেকে কূটনৈতিক এবং সামরিক স্তরে আলোচনা চালিয়ে যাওয়া হয়েছে।” 
এর পাশাপাশি, গোগরা-হট স্প্রিং এলাকা থেকে যে সম্পূর্ণ দুই দেশের সেনা সরে গিয়েছে, তা স্পষ্ট করে দিয়েছেন চিনা রাষ্ট্রদূত (Chinese Ambassador)। তাঁর কথায়, “প্রতিবেশী দেশকে কোনওভাবেই সরিয়ে দেওয়া সম্ভব নয়। চিন সবসময়ই প্রতিবেশী দেশের সঙ্গে সুসম্পর্ক বজায় রেখে চলতে চায়।”
প্ৰসঙ্গত উল্লেখ্য যে, ২০২০ থেকে পূর্ব লাদাখের ‘প্রকৃত নিয়ন্ত্রণ রেখা’ বা ‘LAC’-র বেশ কয়েকটি ‘সংঘর্ষ বিন্দুতে’ আগ্রাসী মনোভাব দেখায় চিন। দুই দেশের সেনা ওই ‘সংঘর্ষ বিন্দুগুলিতে’ মুখোমুখি দাঁড়িয়ে পড়ে। ২০২০-তে গালওয়ান ভ্যালিতে সংঘর্ষে জড়িয়ে পড়ে দুই দেশের সেনা। কর্নেল বি সন্তোষ বাবু-সহ মৃত্যু হয় ২০ জন ভারতীয় সৈনিকের। চিনেরও প্ৰায় ৪০ এর বেশি সৈনিকের মৃত্যু হয়।  