La situazione tra Icardi e il Psg ormai è arrivata a un punto di non ritorno. Dopo essere stato messo fuori rosa e, di conseguenza, non convocato per l'ultimo match della squadra, l'attaccante argentino è tornato a Milano dove vivono la moglie e i figli.

Icardi su Instagram ha pubblicato una foto abbracciato a Wanda Nara con scritto "Buongiorno Milano” e geolocalizzandosi a "Casa dolce casa".

Per l'argentino il futuro ora si fa complicato. Se non trova una destinazione rischia di giocare con la "seconda" squadra del Psg che milita nella quinta divisione francese. Un'ipotesi di difficile realizzazione, ma che resta un'opzione qualora Icardi non trovi una nuova squadra.