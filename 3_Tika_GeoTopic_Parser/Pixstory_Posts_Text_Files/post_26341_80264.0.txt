Renzo Rosso si allea con Cortilia per dare impulso alla campagna vaccinale. La fondazione Otb, organizzazione no-profit che fa capo alla famiglia dell’imprenditore, ha infatti lanciato un’iniziativa promozionale insieme all’e-commerce di prodotti artigianali a filiera corta con consegna a domicilio: buoni spesa per l’acquisto di generi alimentari a chi decide di sottoporsi alla vaccinazione.

Maggiore il vantaggio se si tratta della prima dose, 50 euro, per convincere i vaccino-scettici. 10 euro, invece, per chi si sottopone alla seconda e alla terza somministrazione.