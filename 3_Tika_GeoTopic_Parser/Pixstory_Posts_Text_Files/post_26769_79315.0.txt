È stata un’icona degli anni Ottanta, talmente memorabile da non aver bisogno di nomi, ma (solo) di un numero: parliamo della 574 di New Balance, sneaker per eccellenza del marchio sportivo, praticamente la paladina indiscussa dei casual look di mezzo mondo. Ed è proprio a lei che il brand ha guardato per realizzare una nuova collab ad alto tasso di coolness con Miu Miu, sulle cui passerelle ha debuttato la calzatura reimmaginata in una nuova palette colori e riletta con metodo “decostruttivista” che ne sfrangia i bordi per un effetto non-finito e quasi grunge. Ebbene, chi se ne fosse innamorato durante le sfilate PE 2022 non dovrà più aspettare, perché, annunciate da una campagna firmata da Tyrone Lebon, le 574 di Miu Miu sono finalmente in vendita! #WelcomeBackEighties

https://www.grazia.it/moda/news-moda/new-balance-miu-miu-missoni-freddy-fidenza-village-altuzarra-castaner