Gli etruschi hanno un grave problema: non possiedono fonti letterarie dirette, non hanno fonti scritte  che partano dal loro punto di vista. Noi ricostruiamo la loro storia e la loro civiltà attraverso ciò che ci  dicono le fonti storiche greche e latine; tuttavia sappiamo che quando una popolazione ne osserva  un’altra non sempre è generosa, perché spesso va a cogliere degli aspetti diversi che vengono  stigmatizzati. Esempio riguarda la rappresentazione della figura femminile: gli etruschi avevano un  modo di rapportarsi tra uomini e donne diversissimo rispetto a quello di romani e greci. Le donne  etrusche potevano stare sdraiate sulla stessa kline dei compagni maschi nelle diverse cerimonie e  all’interno della società c’erano si polarità di genere ma non erano gerarchiche, bensì complementari: il  ruolo della donna e quello dell’uomo erano visti in maniera complementare. Tale atteggiamento, oggi  molto sentito 2500 anni fa da greci e romani era visto come scandalo, come una cosa assolutamente da  non fare. Quella etrusca è una civiltà che non può parlare da sola: dobbiamo fare parlare noi attraverso  l’archeologia, attraverso contesti, immagini, iconografie, monumenti, tombe.