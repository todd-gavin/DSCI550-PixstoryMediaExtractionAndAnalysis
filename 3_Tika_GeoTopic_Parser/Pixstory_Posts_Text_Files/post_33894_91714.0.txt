A margine del successo di misura contro la Salernitana, il tecnico del Torino Ivan Juric è intervenuto ai microfoni di DAZN. Di seguito le sue dichiarazioni.

"Finalmente Belotti ha fatto una partita ottima fuori casa: ha fatto una gara giusta, come deve fare sempre. Non stava mancando, in altre partite abbiamo fatto meglio di stasera. A volte episodi ed errori arbitrali sono stati determinanti: basti pensare ai sette pali che abbiamo preso, o ai gol subiti nel finale. Sono soddisfatto: è stata una battaglia, i ragazzi si sono calati nella partita, soffrendo il giusto e creando occasioni.  Izzo Ha sofferto un po' quest'anno, ci sono caratteristiche che soffre in alcune partite. Si è sempre allenato al massimo, Djidji e Zima hanno fatto benissimo, ma ora si merita lo spazio che sta avendo. È un grande premio per un ragazzo che sta lavorando bene. A un certo punto pensavo potessimo fare di più, poi siamo stati penalizzati da nostri errori e da torti arbitrali. Ma salvarsi a nove giornate dalla fine mi sembra già un successo, ora dobbiamo vincere il più possibile, divertirci e crescere nel gioco".