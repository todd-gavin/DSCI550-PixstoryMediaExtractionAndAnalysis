Zendaya è stata nominata da Time100 tra le persone più influenti del 2022. L'ha reso noto la maison Valentino, di cui l'attrice è volto. “Zendaya è una giovane donna potente e fiera che usa il suo talento e il suo lavoro per esprimere se stessa e i suoi valori”, ha detto Pierpaolo Piccioli, direttore creativo della maison che ha realizzato il meraviglioso abito rosso sulla cover.
“Zendaya condivide i valori identitari di una generazione di cui è portavoce, nel suo modo più spontaneo, personale e progressista. È autentica, fragile e forte allo stesso tempo, ed è senza dubbio la voce più potente di un'intera generazione” ha continuato l’amico e geniale stilista.