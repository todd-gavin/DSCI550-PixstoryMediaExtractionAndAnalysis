Fin dal suo annuncio il Metaverso ha creato una certa aspettativa verso un futuro non troppo lontano, l'era rivoluzionaria della realtà virtuale. Le aziende hanno già iniziato a sperimentare con questa tecnologia attraverso una serie di eventi lanciati nell'ultimo periodo, come la Metaverse Fashion Week o la possibilità di acquistare terreni. Tra l'hype culturale e quello tecnologico, è arrivato però il momento di chiedersi se tutto questo immenso cyberspazio stia influenza negativamente il nostro ambiente. Per chi ancora non lo sapesse, il Metaverso è uno spazio virtuale 3D progettato per vivere una realtà alternativa rispetto a quella reale. In altre parole, un persona può crearsi un'identità digitale (un avatar) per interagire con gli altri utenti o partecipare ad attività quotidiane, come acquistare beni o partecipare a eventi. Il Metaverso non può essere messo in pausa, cancellato o terminato, ma anzi, ha al suo interno leggi ed economie diverse. Ad oggi si tratta di uno stato decentralizzato che comprende al suo interno diverse piattaforme come HyperVerse, Sandbox, Decentraland, Star Atlas, Roblox e Spatial. Oltre all'intrattenimento, i benefici del Metaverso ruotano intorno alla possibilità di offrire esperienze educative coinvolgenti, come la possibilità di preparare futuri piloti o chirurghi, annullando in molti cas i confini geografici dando la possibilità ai professionisti di lavorare anche a distanza. Ma nonostante tutte queste premesse, il Metaverso ha anche un lato negativo: l'impatto ambientale.

https://www.nssmag.com/it/lifestyle/29629/metaverso-sostenibile