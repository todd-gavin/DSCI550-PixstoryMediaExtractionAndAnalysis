“Continuiamo a sentire il rumore delle bombe e con lo spazio aereo interdetto e i confini di terra intasati dalla gente che scappa in auto, è praticamente impossibile andarsene. Inoltre i viveri scarseggiano, i negozi sono chiusi. Bisogna aspettare". Parole del tecnico dello Shaktar, l'italiano Roberto De Zerbi, che in queste ore difficili si trova in Ucraina (a Kiev) rinchiuso in un albergo con il suo staff e con i giocatori brasiliani della squadra. Questa mattina è intervenuto a Deejay Chiama Italia, su Radio Deejay, dove ha raccontato cosa sta vivendo in questo terribile momento di attacco russo. "Adesso siamo qui coi giocatori brasiliani, dicevo, con cui abbiamo una responsabilità da persone adulte. Loro sono giovani e noi più anziano dobbiamo essere protettivi, garantire quel minimo di sicurezza che, a dire il vero, dentro di te non c'è nella maniera più assoluta".

I due radiofonici hanno chiesto a De Zerbi perché non sia tornato in Italia quando la Farnesiva lo aveva consigliato per tutti gli italiani che si trovavano in Ucraina. "So che in molti si stanno chiedendo perché non sia tornato in Italia al richiamo della Farnesina. Ma io qui ho un lavoro e come allenatore sono responsabile della mia squadra, dei miei ragazzi. Non sono un co***one. Fino a meno di una settimana fa la Federcalcio Ucraina ci ha garantito che il match di campionato, poi cancellato, di questo weekend contro il Metalist Karrkiv si sarebbe disputato. E' stata una scelta sbagliata da parte dei dirigenti del calcio ucraino: lo sport era chiaro, dopo la conferenza di Vladimir Putin, che lo sport non avrebbe potuto proseguire. Detto questo, io cosa avrei dovuto fare? Scappare in Italia? Mi rendo conto che chi non sa di calcio o di sport non capisca come funzioni in certi casi, ci sono delle responsabilità da rispettare".