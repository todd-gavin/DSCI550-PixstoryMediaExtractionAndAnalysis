In questi giorni la Galleria d’Arte Moderna di Milano, meglio conosciuta come GAM, ospita due mostre temporanee sicuramente da non perdere: una sul Divisionismo e un’altra su Giacomo Balla. Ma il museo d’arte italiana ed europea dell’Ottocento e del primo Novecento ospitato all’interno di Villa Belgiojoso e inaugurato nel 1921, e’ casa anche di una 
collezione permanente che annovera opere di Andrea Appiani, principale protagonista del neoclassicismo a Milano, e di Antonio Canova.
Seguono opere della ritrattistica, della produzione scultorea, del paesaggio fino al soggetto storico mitologico interpretato dal protagonista del romanticismo lombardo, Francesco Hayez.
La stagione romantica è rappresentata dagli artisti principali come Vela, Grandi, Faruffini, Mosè Bianchi, Induno, Piccio, mentre della Scapigliatura la Galleria conserva i più celebri capolavori.
La collezione include opere di Segantini, Grubicy, Longoni, fino ai grandi dipinti di soggetto sociale di Morbelli, Sottocornola e Nomellini. 
Grazie alla presenza delle opere della Collezione Grassi, è possibile ammirare una raccolta di capolavori di pittura italiana e straniera dal XIII al XX secolo, insieme ad un nucleo di manufatti antichi dell'estremo oriente.
Il museo ospita inoltre la collezione Vismara che raccoglie opere di pittura e scultura del Novecento italiano quali Modigliani, Gino Rossi, Pio Semeghini, Filippo De Pisis, Arturo TosiCarlo Carrà, Giorgio Morandi e Mario Sironi) e straniero, tra cui Picasso, Matisse, Renoir, Vuillard, Rouault, Dufy. Devo dirvi altro per convincervi a visitarlo?