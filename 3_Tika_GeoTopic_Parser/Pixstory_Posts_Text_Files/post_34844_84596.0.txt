Su quello che sta accadendo in Ucraina iniziano a sollevarsi anche le voci da parte dei russi. Una di queste è quella dell'ex pallavolista Ekaterina Gamova, vera e propria leggenda del volley con due europei e due mondiali vinti consecutivamente. L'atleta ha preso le distanze dai bombardamenti con alcune storie sui social network: "Questa pagina vergognosa rimarrà per sempre nella storia del mio paese... Non avrei mai immaginato che la Russia avrebbe attaccato uno stato europeo, bombardando e sparando. Il mondo intero ora è contro la Russia, impone sanzioni. Non vogliono vederci nei loro paesi, vogliono isolarci".

"Il nostro governo deve fermarsi il prima possibile", ha aggiunto in un video, "Avrei potuto tacere? Sì, avrei potuto. Ma mi vergogno e ho paura. Sappiate che in Russia ci sono molte persone contrarie a ciò che sta accadendo... Mi dispiace...".