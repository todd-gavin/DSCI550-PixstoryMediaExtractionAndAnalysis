L'Italia della pallavolo femminile, fresca dominatrice della Nations League nonché campione europea in carica, si radunerà dall'8 al 13 agosto per un collegiale con le atlete che dovrebbero partecipare al mondiale 22 che dal 23 settembre al 15 ottobre prossimi si svolgerà tra Paesi Bassi e Polonia. Le 14 azzurre, che dovrebbero coincidere con le convocate per il mondiale, sono: le palleggiatrici Orro e Malinov, gli opposti Egonu e Nwakalor, le schiacciatrici Sylla, Pietrini, Bosetti e Gennari, le centrali Lubian, Chirichella, Danesi e Bonifacio e i liberi De Gennaro e Fersino.