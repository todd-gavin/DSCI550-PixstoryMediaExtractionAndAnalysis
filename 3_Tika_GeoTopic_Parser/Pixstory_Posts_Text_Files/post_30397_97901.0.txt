Il pareggio casalingo della Roma, fermata sullo 0-0 dal Bologna, chiude definitivamente il discorso qualificazione alla Champions League 2022/23: le quattro partecipanti saranno Milan, Inter, Napoli e Juventus. A tre giornate dalla fine, il distacco di 10 punti tra i bianconeri quarti e i giallorossi, quinti assieme alla Lazio, non è più matematicamente colmabile. Resta invece apertissima la lotta per i due posti in Europa League: oltre alle due romane, in lizza ci sono la Fiorentina che insegue a tre punti e l'Atalanta, dietro di quattro punti ma con il posticipo con la Salernitana da giocare lunedì sera. A livello di matematica, anche il Verona è ancora in gioco con sette punti da recuperare.