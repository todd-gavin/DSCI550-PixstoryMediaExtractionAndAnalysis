A Doha sono stati sorteggiati gli 8 girone dei prossimi mondiali in Qatar. Cominceranno il prossimo 21 novembre e dureranno fino al 18 dicembre, poco meno di un mese. Come si sa, l’Italia non prenderà parte alla kermesse per la seconda volta consecutiva.

Otto i gironi da quattro squadre ciascuno, l’ultima edizione con 32 nazionali (dal 2026 ce ne saranno 48 e non solo 32). L’ultima squadra a essersi qualificata è il Galles che ha battuto di misura l’Ucraina nello spareggio e tornano a giocare un mondiale a 64 anni dalla prima e ultima volta. Il tabellone in realtà non è ancora completo perché mancano le ultime due squadre: una arriverà dalla vincente tra Emirati Arabi Uniti e Australia (in programma il 7 giugno a Doha), che andrà poi a sfidare il Perù il 13 giugno. L’ultimo tassello sarà riservato a Costa Rica o Nuova Zelanda, che il 14 giugno si affronteranno in uno spareggio intercontinentale a Doha.

Questi i gironi sorteggiati:

Gruppo A - Qatar, Olanda, Senegal, Ecuador.
Gruppo B - Inghilterra, Stati Uniti, Iran, Galles.
Gruppo C - Argentina, Messico, Polonia, Arabia Saudita.
Gruppo D - Francia, Danimarca, Tunisia, Spareggio intercontinentale 1
Gruppo E - Spagna, Germania, Giappone, Spareggio intercontinentale 2
Gruppo F - Belgio, Croazia, Marocco, Canada.
Gruppo G - Brasile, Svizzera, Serbia, Camerun.
Gruppo H - Portogallo, Uruguay, Corea del Sud, Ghana.