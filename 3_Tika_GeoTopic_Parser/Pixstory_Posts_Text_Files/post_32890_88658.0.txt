Si chiude col botto la coppa del mondo di sci femminile per l'Italia. Nell'ultima giornata di gara Federica Brignone e Marta Bassino sono rispettivamente prima e seconda nel Gigante di Meribel. La Brignone, che da due anni non vinceva nel "suo" gigante, e che quest'anno ha già vinto la coppetta di SuperG, ha recuperato sulla Shiffrin nella seconda manche e si è lasciata alle spalle la Bassino di 31 centesimi e la Vlhova di 38. Quarta Tessa Worley, la francese che con questo risultato conquista la coppa di specialità. Per Fede è il ventesimo successo in coppa del mondo, e resta la migliore italiana di sempre in questa classifica davanti a Sofia Goggia (17 successi) e a Deborah Compagnoni (16). Federica, inoltre, chiude terza nella classifica di coppa del mondo generale, dietro a Shiffrin e Vlhova. 11 le vittorie stagionali delle azzurre: 6 per Sofia Goggia, 4 per Federica Brignone e 1 per Elena Curtoni.