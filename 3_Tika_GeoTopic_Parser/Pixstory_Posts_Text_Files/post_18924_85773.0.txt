Moise Kean ha da pochissimo compiuto 22 anni eppure sembra un veterano del calcio. Nella sua finora breve carriera ha vestito le maglie di Juventus (da esordiente e da ricomprato), del Verona, dell'Everton e del Paris Saint Germain. Dopo l'ottima stagione in Francia dello scorso anno condita da 17 gol in totale, il ritorno in bianconero non è così positivo come sperava la società e Max Allegri che, a poche ora dalla chiusura del calciomercato, aveva visto cedere Cristiano Ronaldo al Manchester United.

In questa sua nuova avventura alla Juventus Kean è stato poco più di una comparsa. In totale ha collezionato 28 presenze (o meglio spezzoni) segnando 5 reti, di cui una in Champions League e quattro in campionato. Troppo poco per il club che a gennaio ha acquistato Dusan Vlaovich rilegando ancora più in secondo piano l'italiano. Anche il suo rapporto con la Nazionale ci sta rimettendo e non poco. Dopo l'esclusione dall'Europeo vincente sembra essere finito lontano dai radar di Mancini.

Quale potrebbe essere il futuro dell'attaccante ventiduenne? La cessione pare cosa certa. Non è da escludere un suo ritorno in Francia, nel Paris, soprattutto se dovesse essere ceduto Mbappe. Con i francesi c'era feeling, ma il cartellino era dell'Everton. In futuro le carte però potrebbero essere diverse.