L'arcivescovo di Monaco Reinhard Marx si e' espresso a favore dell'abolizione del celibato per i preti nella chiesa cattolica. E' quello che ha affermato in un'intervista alla Sueddeutsche Zeitung in uscita domani della quale l’agenzia ANSA è riuscita ad avere delle anticipazioni. "Per alcuni preti sarebbe meglio se fossero sposati. Non solo per ragioni sessuali, ma anche perche' la loro vita sarebbe migliore, se non fossero soli. Questa discussione va affrontata", ha affermato. Un’apertura molto forte, segno che i tempi stanno cambiando anche nella più antica delle Istituzioni