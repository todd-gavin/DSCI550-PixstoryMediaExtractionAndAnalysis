France Football ha comunicato importanti novità per quanto riguarda l'assegnazione del prestigioso Pallone d'oro, il massimo riconoscimento individuale nel calcio.
Innanzitutto si terrà conto dell'ultima stagione e non l'anno solare, evitando così di valutare i giocatori su due mezze stagioni. La prossima premiazione avverrà dunque nel prossimo autunno, tenendo conto in particolare dell'attuale edizione di Champions League. Il Mondiale in Qatar, in programma a dicembre, varrà invece per l'edizione 2023 del premio.
Cambia anche la giuria che scende da 170 a 100 membri, uno per ogni nazione delle prime 100 del ranking FIFA.