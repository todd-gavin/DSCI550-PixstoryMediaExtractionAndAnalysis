Dua Lipa, la pop star del momento, impegnata nel suo tour mondiale che toccherà il suolo italiano il 24 e il 25 Maggio, conquista un’altra cover.
Protagonista assoluta del numero June/July della bibbia della moda edita da Anna Wintour la cantante con origini kosovane-albanesi indossa un look Prada straight-outta-runway.
L’outfit in questione consiste in una doppia canotta grigia e una trasparente (simile a quella indossata da Kendall Jenner al Met), un paio di hot pants neri e una gonna trasparente ricamata.
Un look senz’altro diverso rispetto alle scintillante tutine Mugler a cui la pop star ci ha abituato o ai suoi look colorati da adolescente giapponese che indossa nel tempo libero.
Sulla cover, così come all’interno del servizio fotografico che la accompagna, vediamo Dua in una veste nuova, più matura, che sarà sicuramente trampolino di lancia della sua prossima era musicale.