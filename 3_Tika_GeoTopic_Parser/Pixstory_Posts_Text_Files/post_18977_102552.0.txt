Il detto è "non c'è due senza tre" ma questa sera i tifosi della Roma sperano in un "non c'è quattro senza cinque". L'allenatore Mourinho infatti fino a oggi ha disputato quattro finali ci coppe europee vincendole tutte. Questa sera potrebbe continuare con questo trend se i giallorossi batteranno il Feyenord nella finale di Conference League.

La prima vittoria quando allenava il Porto nel 2003 quando vinse la Coppa Uefa contro il Celtic per 3-2 ai supplementari. L'anno dopo, sempre sulla panchina dei portoghesi, riuscì in un'impresa storica conducendo il Porto alla vittoria della Champions League, nella finale giocata e vinta contro il Monaco. Quella notte si tolse la medaglia dal collo perché da lì si trasferì al Chelsea con cui non trionfò in Europa. Tornerà a vincere con l'Inter, nell'anno del Triplete. L'ultima gioia in Europa League quando, allenatore del Manchester United, vinse l'Europa League. Era il 2017.