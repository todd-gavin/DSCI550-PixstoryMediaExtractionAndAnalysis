Grazie alla vittoria ai calci di rigore contro i padroni di casa del Camerun, l'Egitto di Mohamed Salah raggiunge il Senegal in finale di Coppa d'Africa. Una partita terminata a porte inviolate che si è decisa dal dischetto e che, come capita spesso in questi casi, ha reso protagonista un portiere (quello di riserva) Gabaski, autore di due penalty parati nonostante i ripetuti guai muscolari. Alla fine è 3-1 per l'Egitto sui padroni di casa della Coppa d'Africa di quest'anno.

In finale il 6 febbraio allo Stade Olembé sarà dunque Salah contro Mané, sfida tra i due attaccanti del Liverpool che si dovranno già affrontare a fine marzo nello spareggio per i prossimi mondiali in Quatar. L'Egitto, in caso di vittoria, ha l'occasione di staccare ulteriormente le inseguitrici nella speciale classifica su chi ha vinto più volte l'ambita Coppa (ad oggi sono 7), mentre dovesse trionfare il Senegal si porterebbe a sei titoli, uno in meno dei rivali.

CAMERUN-EGITTO 0-0 (1-3 d.c.r.)

Camerun (4-4-2): A. Onana; Faï, Castelletto (98' Moukoundi), Ngadeu-Ngadjui, Tolo; Ngamaleu (80' N'Jie), Zambo Anguissa, Hongla (108' J. Onana), Oum Gouet (80' Léa Siliki); Aboubakar, Toko Ekambi (98' Bassogog). Ct: Toni Conceição.
Egitto (4-3-3): Gabaski; Kamal (85' Ashour), Hamdy, Abdelmonem, El Fotouh; Elneny (86' Elneni), El Solia (46' Trezeguet), Fathy; Salah, Mostafa Mohamed (106' Sherif - 118' Zizo), Marmoush (63' R Sobhi). Ct: Queiroz.
Arbitro: Bakary Gassama (Gambia).
Sequenza rigori: Aboubakar (C, gol), Zizo (E, gol), Moukoundi (C, parato), Abdelmonem (E, gol), Léa Siliki (C, gol), Lasheen (E, gol), N'Jie (C, fuori).
Note espulso il commissario tecnico dell'Egitto Carlos Queiroz per doppia ammonizione. Ammoniti: Kamal, Elneny, Oum Gouet.