Nuovo primato italiano nel pentathlon. A farlo registrare è stata Sveva Gerevini nelle prove multiple indoor al meeting ' X-Athletics' di Aubière, in Francia, con 4.434 punti. Il nuovo primato supera il precedente fatto 13 anni fa da Francesca Doveri (4.434 punti) ad Ancona.

Sveva Gerevini, 25 anni appartenente ai Carabinieri, ha vissuto una giornata incredibile vissuta oltre i propri limiti al coperto in tutte e cinque le specialità, con il miglior risultato della carriera in quattro gare su cinque considerando anche le prestazioni all'aperto. 

"Ho dato l'anima", ha detto al termine Sveva Gerevini, "avevo fatto i calcoli prima degli 800 e sapevo di dover correre in 2:09 per migliorare il record italiano. Poi, offuscata dalla fatica durante l'ultima prova, mi è balzato in mente che sarebbe servito 2:07, quindi quando all'arrivo ho visto esultare il mio coach Pietro, il mio compagno d'allenamento Dario e il mio fidanzato e fisioterapista Lorenzo ho pensato che fossero matti! Invece avevano ragione loro. Mai l'avrei pensato, soprattutto un finale così. E soprattutto dopo una stagione pessima come quella scorsa, con tre infortuni in successione, la distorsione alla caviglia sinistra a gennaio, lo strappo al bicipite femorale sinistro a marzo e poi la frattura al secondo metatarso del piede destro a giugno. E invece eccomi qui, è stupendo".