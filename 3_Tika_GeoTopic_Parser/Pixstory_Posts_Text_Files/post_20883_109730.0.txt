https://bengali.nenow.in/top-news/mastermind-of-2008-mumbai-terror-attacks-sajid-meer-arrest-in-pakistan
২০০৮ সালে মুম্বইয়ে জঙ্গি হামলার মূলচক্রী সাজিদ মীর পাকিস্তানে গ্রেপ্তার হয়েছে। সূত্রের খবর, জেহাদিদের অর্থ জোগানোর একটি মামলায় লাহোরের আদালতে দোষী সাব্যস্ত হয়েছে লস্কর-ই-তইবার ওই কুখ্যাত জঙ্গি নেতা। চলতি মাসের শুরু দিকেই তাকে ১৫ বছর জেলের সাজা দিয়েছে পাক আদালত। সূত্রের খবর, গত এপ্রিল মাসে সাজিদ মীরকে গ্রেপ্তার করা হয়। তারপর থেকেই সে পাঞ্জাবে কোট লখপত জেলে রয়েছে। সন্ত্রাসবাদীদের অর্থ জোগান দেওয়ার একটি মামলায় তাকে ১৫ বছর জেলের সাজা দিয়েছে আদালত। 