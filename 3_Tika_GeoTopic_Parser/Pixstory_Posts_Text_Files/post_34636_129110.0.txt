Dopo aver vestito le maglie di Getafe, Valencia, Barcellona, Borussia Dortmund e Villareal, a 31 anni Paco Alcacer lascia il calcio europeo per trasferirsi negli Emirati Arabi alla corte dello Sharjah, club allenato dal romeno Cosmin Olaroiu. Il trasferimento è già stato ufficializzato.

Alcacer in carriera ha vinto un'Europa League con il Villareal, due Coppa di Spagna e un campionato spagnolo con il Barcellona e una Supercoppa di Germania con il Borussia Dortmund. Ha giocato anche con la nazionale spagnola, in cui però non viene convocato dal 2019, con cui ha collezionato 19 presenze mettendo a segno 12 gol.