E’ il più antico museo civico milanese ed è oggi il centro delle attività del Giardino delle Scienze, che comprende due grandi laboratori didattici - Paleolab e Biolab - e il Civico Planetario Ulrico Hoepli. 
Al suo interno la storia evolutiva dell’uomo ma anche animali provenienti da tutti gli ecosistemi terrestri. E poi fossili e dinosauri, minerali, animali invertebrati e tanti laboratori didattici per i bambini.
Fondato nel 1838 con la donazione delle collezioni naturalistiche di Giuseppe De Cristoforis e Giorgio Jan, è la prima architettura museale italiana, costruito tra il 1892 e il 1907 su progetto dell’architetto Giovanni Ceruti e ispirato ai grandi musei naturalistici europei della seconda metà dell’Ottocento. E non ne e’ da meno!