Ora è ufficiale: Arturo Vidal è un nuovo giocatore del Flamengo. Il cileno, risolto il contratto con l'Inter, ha raggiunto l'accordo con la società brasiliana e in settimana inizierà ad allenarsi con i nuovi compagni. Il 35enne ha scelto la maglia numero 32 e sui social ha espresso la propria felicità: "Oggi realizzo un sogno che avevo da tutta la vita". Ieri si è presentato ai tifosi al Maracanà, a margine della partita di Coppa del Brasile vinta dal Flamengo sull'Atletico Mineiro.