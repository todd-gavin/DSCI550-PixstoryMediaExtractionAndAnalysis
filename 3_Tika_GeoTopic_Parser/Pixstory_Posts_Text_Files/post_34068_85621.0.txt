Il tecnico dello Spezia Thiago Motta ha commentato a Dazn la sconfitta di misura contro la Juventus: “Abbiamo affrontato una squadra costruita per vincere lo scudetto, soffrendo solo in qualche circostanza. Abbiamo fatto meglio nella ripresa. La cosa più importante adesso è il riposo, per affrontare giorno dopo giorno le sfide come abbiamo dimostrato stasera. Nel secondo tempo abbiamo dato più senso al gioco. Quando siamo bassi dobbiamo difendere gli spazi, contro una Juve che proprio negli spazi sa essere determinante. Nel primo tempo abbiamo sofferto, perché non abbiamo dato un senso al gioco come nella ripresa quando siamo andati in avanti e abbiamo recuperato più palla”.