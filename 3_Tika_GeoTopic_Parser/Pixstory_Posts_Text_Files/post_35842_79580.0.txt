Curioso siparietto in casa Tottenham nell’ultimo giorno di mercato invernale. Gli inglesi hanno infatti acquistato dalla Juventus Rodrigo Bentancur, ma al momento della firma c’è stato un inghippo non da poco. Stando infatti a quanto
riportato dal giornalista Sergio Krithinas della testata portoghese “Record” il problema sarebbe stato nel contratto inviato al centrocampista uruguaiano dove compariva, a sorpresa, il
nome di Luis Diaz. Anche l'esterno d'attacco colombiano ex Porto ha cambiato squadra a gennaio in direzione Premier League, firmando col Liverpool di Klopp per 40 milioni di euro. Evidentemente rimaneva un obiettivo anche degli Spurs che avrebbero dunque lasciato, per errore, il suo nome sul contratto di Bentancur.