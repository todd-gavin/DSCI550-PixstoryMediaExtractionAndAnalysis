Il pilota danese Kevin Magnussen, già pilota per l'Haas F1 Team dal 2017 al 2020, tornerà al volante della monoposto americana dopo l'esclusione del russo Nikita Mazepin dal team. Il pilota danese è stato nuovamente ingaggiato dal team di Guenther Steiner che ha voluto puntare sull'esperienza rispetto alla scelta di un giovane come Pietro Fittipaldi, considerato ancora acerbo per la prima squadra. Intanto Mazepin continua il suo sfogo sui social: "La Fia mi aveva permesso di correre senza bandiera, la Haas me l'ha impedito. Faremo una fondazione per aiutare gli atleti discriminati per ragioni politiche o di passaporto".