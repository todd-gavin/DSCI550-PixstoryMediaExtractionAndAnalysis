Da un lato Sinner ha la possibilità di accedere per la prima volta a una finale Atp su terra rossa. Dall'altra c'è Franco Agamenone, tennista italo-argentino, che partito dalle qualificazioni, è riuscito ad arrivare fino in semifinale battendo tennisti molto più esperti di lui come Sebastian Baez e di Marco Cecchinato, quest’ultimo nei quarti di finale.

All'Atp 250 di Umago ci sarà un italiano in finale, ma il derby in semifinale è di quelli dal risultato tutt'altro che scontato. Il tennista altoatesino (decimo al mondo) si troverà davanti un avversario che sin dall'inizio è partito sconfitto ma match dopo match ha preso più fiducia e ha eliminato chi doveva, in teoria, eliminarlo.

La partita si giocherà quest'oggi non prima delle ore 20 all'interno del Goran Ivanisevic Stadion di Umago. Match visibile su Sky.