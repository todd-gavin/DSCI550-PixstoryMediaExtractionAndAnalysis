Le gemelle sono tornate.
Mary Kate e Ashley Olsen sono passate dall’essere gli idoli dei ragazzini patiti dei film di Disney a stiliste affermate di un brand di lusso a impalpabili icone di moda.
Ma ieri, durante la Paris Fashion Week, le due sorelle sono tornate a sfilare in presenza, sono tornate a mostrarsi per il ringraziamento di rito e sono tornate con la collezione più forte da qualche stagione a questa parte.
Loro studiano, hanno studiato e si vede.
Oltre ad essere fashion victims sono grandi collezioniste di abiti vintage, che comprano per studiarli in maniera quasi ossessiva.
In questa collezione resort si sono visti tutti i pomeriggi passati tra gli abiti degli stilisti giapponesi anni 80, i minimalisti e su tutti Martin Margiela durante il periodo da Hermes.
Tagli oversized, colletti enormi e maniche lunghissime e poi accessori dalle forme insolite ma confertevoli come se una sciarpa fosse stata ripiegata più volte su sè stessa. 
La palette dei colori è la solita: gli eleganti e sobri bianco e nero, così come i colori della sabbia e terra e qualche inaspettato verde sottobosco.
Lo styling è probabilmente il migliore visto nell’ultimo mese e l’idea di contemporaneità veicolata dalle gemelle è sempre la più intelligente.