Inizia con il netto dominio di Golden State la Finale di Conference a Ovest, con gara 1 che si chiude sul 112-87. I Warriors dominano Dallas fin dal primo quarto, chiuso a +10, allungando decisamente nel secondo tempo. L'attacco dei padroni è fluido come nelle migliori serate, ma le superstelle non hanno bisogno di strafare, tanto che sono ben 7 i giocatori che finiscono in doppia cifra. La chiave è però in difesa, con Bradley Wiggins bravissimo a limitare il pericolo pubblico numero 1, ovviamente Luka Doncic. Lo sloveno segna 20 punti con un pessimo 6/18 dal campo e senza la sua versione migliore i Mavericks affondano inesorabilmente. Tra i padroni di casa, Steph Curry realizza 21 punti e cattura ben 12 rimbalzi, mentre Wiggins aggiunge alla grande difesa anche 19 punti.