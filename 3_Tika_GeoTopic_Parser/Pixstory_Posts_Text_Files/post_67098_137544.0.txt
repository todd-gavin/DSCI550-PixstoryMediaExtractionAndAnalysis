ഇന്ന് സെപ്റ്റംബര്‍ 5.അധ്യാപകദിനം.
അക്ഷര ലോകത്തേക്ക് കൈപിടിച്ചു നടത്തിയ പ്രിയപ്പെട്ട ഗുരുനാഥന്മാർ ഓർമയുടെ വഴികളിൽ നിറഞ്ഞ് നിൽക്കുകയാണ്. ശൂന്യമായ ഇളം മനസ്സിൽ വരയായും മൊഴിയായും അക്ഷരങ്ങൾ കൊത്തിവെച്ചവർ മുതൽ  ധാർമിക മൂല്യങ്ങൾ പകർന്നു തന്ന് അരുതായ്മയുടെ കൂരിരുട്ടിൽ നിന്ന് കൈപിടിച്ചുയർത്തിയവരും വായനയുടെ ലോകത്ത് അക്ഷരങ്ങളോട് കലഹിച്ചു നിലപാടുകൾ പാകപ്പെടുത്തിയെടുക്കാൻ കൂടെ നിന്നവരും നാളെയുടെ സൗന്ദര്യത്തെ സ്വപ്നം കാണാനും അത് നേടിയെടുക്കാനും പ്രേരണ നൽകിയവരുമായി  എണ്ണിയാലൊടുങ്ങാത്ത എല്ലാ പ്രിയപ്പെട്ട ഗുരുനാഥന്മാർക്കും സ്നേഹത്തിൽ ചാലിച്ച *അധ്യാപക ദിനാശംസകൾ 