I due titoli mondiali della Formula E si assegneranno domani, all’ultimissimo appuntamento della stagione 2022. La gara numero 100 della storia del campionato elettrico non ha infatti chiuso i giochi iridati, nonostante il grande vantaggio del leader della classifica Stoffel Vandoorne, che arrivava al doppio 
appuntamento di Seoul con ben 36 punti di vantaggio. A vincere è stato invece il suo principale – e, a questo punto, unico – rivale in classifica Mitch Evans, bravo a prendere il comando della gara al via e poi a condurre 
le danze fino al traguardo, mentre il belga della Mercedes teneva (comprensibilmente) una condotta di gara accorta e misurata che lo portava a chiudere in quinta piazza, consapevole di dover raccogliere pochi punti per portare a casa il primo titolo Formula E della carriera. Completano il podio il poleman Oliver Rowland e Lucas Di Grassi. Domani, domenica 14 agosto, alle 9.00 italiane, l’ultimo appuntamento della stagione.

Foto: Instagram fiaformulae