È partito dall'Ungheria il Giro d'Italia 2022. Una tappa dal finale subito movimentato, con la salita di Visegrad che presentava 5,1 km al 5% di pendenza media e punte dell'8%. A vincere è stato uno dei ciclisti più attesi, l'olandese Mathieu Van de Poel, che in volata ha regolato l'eritreo Girmay già vincitore della Gand-Wevelgem. Terzo posto per lo spagnolo Pello Bilbao, sesto il grande favorito per la vittoria finale Richard Carapaz. Ottavo posto per il primo degli italiani, Diego Ulissi. Protagonista sfortunato della volata è stato l'australiano Caleb Ewans, caduto a pochi metri dal traguardo dopo aver toccato la ruota posteriore di Girmay. Van der Poel si prende così la prima maglia rosa di questo Giro e domani proverà a difenderla nei 9,2 km della cronometro che si disputerà nel centro di Budapest.