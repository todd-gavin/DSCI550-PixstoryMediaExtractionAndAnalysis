 
Jean-Marie Valaise e Marjorie Faulks sono in vacanza a Juan-les-Pins. Lui è un ordinario agente di commercio, lei un’inglese di una bellezza discreta. Entrambi hanno a casa qualcuno che li aspetta. Quando la donna riparte per Londra, si lasciano con la promessa di scriversi. Ma Marjorie è un’ombra: introvabile prima, poi inafferrabile. Fino a quando dalla donna giunge la proposta di un incontro e l’uomo si troverà stretto nella rete di un piano machiavellico tanto folle quanto perfetto. Autore della gigantesca serie del commissario San-Antonio, Frédéric Dard è stato tra gli scrittori francesi più popolari e amati. Dal 2019 è in atto un'operazione internazionale di riscoperta della sua vastissima opera, intrapresa in Italia da Rizzoli con Il montacarichi, I bastardi vanno all’inferno e Gli scellerati. 
(Rizzoli, pp. 224, € 14,00). IN LIBRERIA DAL 3 MAGGIO