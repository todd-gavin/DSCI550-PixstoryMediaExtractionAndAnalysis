La prima sorpresa del Roland Garros è arrivata questo pomeriggio con l'eliminazione di Stefanos Tsisipas  per mano del 19enne Holger Rune, alla sua prima partecipazione al più famoso torneo sulla terra rossa. Il tennista, che viene da Copenaghen, era arrivato agli ottavi di finale battendo Shapovalov, Laaksonen e Gaston tutti in tre set e oggi ha sfidato per la prima volta il finalista della scorsa edizione del Roland Garros.

Il giovanissimo Rune ha vinto in quattro set con il risultato di 7-5 3-6 6-3 6-4. L'inizio della gara è stato il momento più equilibrato. Il diciannovenne è stato bravo ad annullare due palle break prima di allungare lui stesso e portarsi in vantaggio di un set a zero. Tsisipas colpito nell'orgoglio tira fuori la grinta che ci si aspettava già all'inizio e pareggia i conti con un 6-3. Non c'è il ritorno del greco, forse stanco dopo i match con Musetti e Kolar, andati avanti più del previsto.

Il terzo set, invece di essere stato quello del sorpasso per Tsisipas, è stato il suo inizio della fine a questa edizione del Roland Garros. Rune si è dimostrato molto in forma e ha messo alle corde il greco per tutti e due i set finali: con un 6-3 e un 6-4 compie un piccolo miracolo sportivo e raggiunge i quarti di finale alla sua prima partecipazione al torneo di Parigi dove affronterà Casper Ruud in un quarto tutto scandinavo.