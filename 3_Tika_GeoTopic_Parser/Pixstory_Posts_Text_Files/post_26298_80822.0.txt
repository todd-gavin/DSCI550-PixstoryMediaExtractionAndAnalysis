Giovedì 10 febbraio centinaia di lavoratori delle fabbriche di Asnières (Hauts-de-Seine), Saint-Donat (Drôme), Sarras (Ardèche ), Condé (Indre) e Issoudun (Indre) hanno deciso di incrociare le braccia.
I dipendenti chiedono salari migliori e protestano contro una riorganizzazione dell'orario di lavoro voluta dal management della maison in capo a Lvmh e a Bernard Arnault, che secondo i sindacati prevede un'annualizzazione dell'orario di lavoro, con conseguenti limiti al ricorso allo straordinario settimanale, in periodi dell'anno in cui si concentrano i picchi di produzione, e alla scelta del periodo di ferie.