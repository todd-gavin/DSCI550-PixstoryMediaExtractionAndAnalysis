Difficile fare meglio al rientro in Ducati. Alvaro Bautista lascia Aragon con due vittorie e un secondo posto (ieri, alle spalle di Rea), e la vetta della classifica iridata. Lo spagnolo ha vinto la superpole race andandosene via e lasciando a battagliare Rea, Razgatlioglu e Rinaldi, finiti in quest'ordine. Al pomeriggio il copione è stato molto simile: in gara-2 Bautista è scappato nei primi giri e ha mantenuto sempre un margine di sicurezza sugli inseguitori. Sul podio con lui sono saliti, nello stesso identico ordine ma con meno battaglie, Rea, Razgatlioglu e Rinaldi. Ottimo anche Axel Bassani, sesto, mentre Locatelli è caduto quando era quinto, lasciando la sua posizione ad Alex Lowes. In classifica Bautista comanda con 57 punti davanti a Rea con 54 e Razgatlioglu con 39. Quarto Rinaldi con 32.