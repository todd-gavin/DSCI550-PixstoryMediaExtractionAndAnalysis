रात को भी चैंन नहीं 
इंटीग्रेटिंड कमांड कंट्रोल सेंटर का उद्घाटन होने से सड़क पर वाहन चलाने वालों की परेशानी बढ़ गई है।शहर में लगे सीसीटीवी कैमरों से लोगों के धड़ाधड़ ऑनलाइन चालान कट रहे हैं।देर रात के समय भी जब सड़कों पर आवाजाही कम होती है।उस समय भी अगर किसी ने रेड लाइट जंप कर दी या अन्य यातायात नियम तोड़ दिया तो चालान कटने की सूचना संबंधित वाहन चालक के मोबाइल पर आ रही है।जबकि पहले रात के समय कई चालक आवाजाही न होने पर रेड लाइट जंप करके निकल जाते थे लेकिन अब ऐसा करना काफी महंगा पड़ जाएगा।अब रात 12 बजे भी अगर किसी ने नियम तोड़ा तो उसके चालान कटने की सूचना सुबह संबंधित चालक के मोबाइल पर तस्वीर के साथ आ रही है।शहर के कई प्रतिष्ठित लोग जिनका कभी अपने रूतबें के कारण चालान नहीं कटा अब वह उनका भी चालान ऑनलाइन कट रहा है।जब इस प्रोजेक्ट की शुरूवात हुई तो यह दावा किया गया था कि शहर की सुरक्षा बढ़ेगी लेकिन लोग अब गपशप करते हुए कह रहे है कि इससे चालान कटने से लोगों की जेब भी कट रही है।इस समय आॅनलाइन के अलावा पुलिस कर्मचारियों की ओर से मैनुअल भी चालान काटे जा रहे हैं।जबकि इस समय अधिकारियों का दावा है कि अभी तक कम चालान काटे जा रहे हैं अभी तो अगले दिनों इनकी तादाद बढ़ेगी।