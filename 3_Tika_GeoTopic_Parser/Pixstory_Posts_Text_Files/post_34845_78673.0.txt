Vaccino obbligatorio in Formula 1 a partire dall'inizio della prossima stagione in programma dal weekend del 20 marzo a Bahrain. A deciderlo la Fia che ha comunicato che non ci saranno esenzioni: piloti, coloro che operano nel paddock, giornalisti, ospiti e chiunque in generale voglia o debba mettere piede nel paddock. Senza almeno due dosi di vaccino (per il momento), a prescindere dal nome, non potrà entrare nel circuito.

"La direzione della Formula 1 richiederà che tutto il personale viaggiante sia completamente vaccinato e non concederà esenzioni", ha dichiarato un portavoce della Fia.

Mancano ancora quasi due mesi e ora ci si chiede cosa succederà per coloro che non hanno il vaccino come, ad esempio, il pilota di auto mediche della federazione Alan van der Merwe che si è più volte detto contrario al vaccino. Non troppo tempo fa era quest'ultimo era salito alla ribalta per aver contribuito a salvare Romain Grosjean quando la sua auto aveva preso fuoco nel Gran Premio di Sakhir nel 2020.