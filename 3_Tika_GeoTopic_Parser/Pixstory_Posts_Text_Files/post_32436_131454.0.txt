MotoGP, Joan Mir salta Misano: caviglia rotta
Il pilota spagnolo della Suzuki, Joan Mir, campione del mondo della classe MotoGP nel 2020, non potrà partecipare al Gran Premio di San Marino e della Riviera di Rimini del 4 settembre prossimo. Al primo giro dello scorso GP d'Austria, infatti, il giovane spagnolo è stato disarcionato dalla sua moto concludendo subito la gara e facendosi male alla gamba destra. Il responso è la frattura della caviglia sinistra e i medici hanno deciso per lui 15 giorni di stop prima di poter riprendere l'attività pur con un tutore. La speranza è di rivedere Joan in sella il 18 settembre prossimo in Aragona.