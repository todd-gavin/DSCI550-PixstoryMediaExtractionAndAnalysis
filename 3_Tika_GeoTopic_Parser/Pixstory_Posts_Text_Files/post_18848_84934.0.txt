Nel giorno in cui Abramovich ha annunciato di voler vendere il Chelsea, gli uomini allenati da Tuchel riescono a raggiungere i quarti di finale di FA Cup battendo in rimonta, con gran fatica, la squadra di seconda divisione Luton Town. A deciderla un gol di Lukaku, schierato dal primo minuto dopo le ultime panchine, e capace di mettere in rete un pallone a dieci minuti dalla fine e portare il risultato sul 3-2.

I primi però a segnare erano stati i padroni di casa del Luton. Già al secondo minuto un colpo di testa di Burke su corner aveva sbloccato il risultato, pareggiato al 29' da Saul con un destro dal limite dell'area. Pareggio durato appena dieci minuti prima del nuovo vantaggio del Luton. Nella ripresa però cambia tutto. Prima il gol di Werner al 68' e poi Lukaku all'80' portano il risultato sul finale 2-3.

Con la vittoria il Chelsea accede ai quarti di finale della FA Cup, competizione in cui, negli ultimi cinque anni, è arrivata quattro volte in finale... vincendo però solamente una volta.