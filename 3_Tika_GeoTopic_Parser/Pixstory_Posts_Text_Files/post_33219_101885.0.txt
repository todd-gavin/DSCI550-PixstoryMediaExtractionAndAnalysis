Una gara sfortunatissima per Charles Leclerc, che era in testa con margine quando ha subito un problema tecnico ed è stato costretto al ritiro. Il monegasco ha lasciato pista libera a Max Verstappen, che nonostante un errore (finito lungo a curva 4) e un DRS rotto che non gli hanno permesso di superare Russell in pista, ha sistemato la gara con la strategia e con un ritmo insostenibile anche per Sergio Perez, secondo e arrabbiato con il team per aver dovuto far passare il compagno. Terzo il già citato Russell (Mercedes), davanti a uno spento Sainz (Ferrari) e a Lewis Hamilton, che in partenza - dopo un contatto con Magnussen - era precipitato a fondo gruppo, salvo risalire a un ritmo fantastico. Bene anche Bottas e Ocon, 6° e 7°, mentre chiudono la top ten Norris, Alonso e Tsunoda. Nelle classifiche iridate ora comanda la Red Bull. Verstappen ha 110 punti contro i 104 di Leclerc, mentre la Ferrari va a 169 punti con la Red Bull che la sorpassa di slancio arrivando, con la doppietta di Barcellona, a 195 punti.