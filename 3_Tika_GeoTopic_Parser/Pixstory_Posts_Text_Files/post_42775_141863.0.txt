ये चुनाव तो दिन पर दिन रिस्की होता जा रहा है रे बाबा  ...
पंजाब यूनिवर्सिटी में तीन साल बाद छात्रसंघ चुनाव होने की सुगबुगाहट बढ़ गई है। इसकी प्रमुख वजह पीयू प्रशासन की तरफ से कुछ दिन पहले ही चंडीगढ़ प्रशासन को चुनाव की प्रस्तावित तारीख भेजना और चंडीगढ़ पुलिस के एसएसपी कुलदीप सिंह चहल की तरफ से छात्र नेताओं के साथ मीटिंग कर सख्त हिदायत देना है। प्रस्तावित तारीख सामने आते ही चुनाव में सक्रिय पार्टियों ने पर्चे बांटने, जगह-जगह चिपकाने और पीयू के अलावा कालेजों में वोटर को अपनी तरफ खिंचने की कोशिश में लग गए। इसी के बीच चुनावी तारीख पर ग्रहण सा लगा, फिलहाल चुनाव टालने तक की नौबत दिखाई दे रही है। इसके बावजूद तीन साल के इंतजार के बाद चुनावी बिगुल फुंकने वाले दलों ने वोटर छात्र-छात्राओं को लुभाने का तरीका अपनाना शुरु कर दिया है। वोट मांगने, पोस्टर वितरित करने के साथ दल जीत के लिए वोटर को क्लब-डिस्कोथेक में पार्टियां भी दे रहे है। हालांकि, इनके बीच दल की तरफ से इंस्वेस्टर के बीच अंदर ही अंदर चुनावी तारीख रद्द होने पर खर्चे का बजट बिगड़ने की चर्चा खूब चल रही है। वैसे चुनावी दल चुनाव नहीं करवाने पर बगावत करने को भी तैयार है।इसके साथ अंदर चर्चा है कि दो दल वोटर को हिमाचल या उत्तराखंड की सैर करवाने की तैयारी भी करके बैठे है, लेकिन अब चुनाव की तारीख होने के बाद इन्वेस्टर की तरफ से मुहर ही लगाने की अनुमति है। यह चुनाव दिन पर दिन रिस्की होता जा रहा है।