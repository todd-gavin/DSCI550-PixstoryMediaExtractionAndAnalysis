Lorenzo Musetti a 20 anni raggiunge per la prima volta in carriera la finale di un torneo del circuito Atp. Lo fa battendo Cerundolo in semifinale del 500 di Amburgo in poco meno di due ore, in una partita divertente in cui si è visto un bel tennis. Il tennista carrarese ha vinto in due set con il risultato di 6-3 7-6.

Il primo set ha rischiato di essere un monologo di Musetti, arrivato addirittura sul 5-0, prima di cedere campo (e break) all'avversario, arrivato fino al 5-3 prima che l'azzurro riuscisse a chiudere il set a suo favore. Molto più equilibrato il secondo parziale, arrivato fino al tie break che ha premiato Musetti.

La finale si giocherà nella giornata di domani sulla terra rossa di Amburgo. A sfidare Musetti sarà uno tra Alcaraz e Molcan, quest'ultimo numero 48 del mondo. In ogni caso sarà una sfida dura.