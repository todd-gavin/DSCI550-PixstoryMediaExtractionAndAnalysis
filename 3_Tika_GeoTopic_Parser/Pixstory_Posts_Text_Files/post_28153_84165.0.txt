Non è stata certamente la settimana migliore per l’Alfa Romeo, quella dei test precampionato di Barcellona. Il team svizzero sponsorizzato dalla casa del Biscione ha infatti sofferto di parecchi problemi tecnici sintomo di gioventù del progetto della C42 che sarà affidata in pista a Valtteri Bottas e al debuttante cinese Guanyu Zhou. Nella mattinata di oggi, la scuderia con sede a Hinwil ha intanto svelato la livrea ufficiale della monoposto 2022, che nelle prove del Circuit de Catalunya era scesa in pista con una colorazione mimetica volta a nasconderne le forme. La macchina poi subito dopo scesa in pista a Barcellona per il filming day di 100km utile per registrare materiale video pubblicitario. La nuova livrea, molto diversa da quelle usate dal team negli ultimi anni, è ancora caratterizzata dal rosso Alfa e dal bianco, con un disegno studiato 
direttamente dal centro stile Alfa Romeo.