Il 29 aprile è la Giornata Internazionale della Danza, una giornata di festa nata per celebrare la danza, forma d'arte universale che attraversa le barriere politiche, culturali ed etniche e che accomuna tutti i paesi del mondo nel segno della creatività e della libertà espressiva. In occasione della Giornata Internazionale della danza, TAM Teatro Arcimboldi Milano festeggia riservando al proprio pubblico l'opportunità di assistere al GALA NUREYEV con a un prezzo scontato fino al 50%.

Molti gli allettanti appuntamenti sulle punte al TAM Teatro Arcimboldi Milano che nel suo cartellone ha sempre dato grande rilievo alla danza: i balletti La Bella Addormentata e Coppelia danzati dall’Accademia Ucraina di Balletto, il Gala omaggio a Rudolf Nureyev con due grandi stelle della danza mondiale come Natalia Osipova e Daniiel Simkin e a giugno Roberto Bolle, l’icona mondiale della danza che ritorna al TAM per celebrare il ballo insieme alle più grandi étoiles.