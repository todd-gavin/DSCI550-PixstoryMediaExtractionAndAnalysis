ഗുജറാത്തിൽ നടക്കുന്ന ദേശീയ ഗെയിംസ്  പുരുഷ വിഭാഗം ഫുട്ബോളിൽ ഗ്രൂപ്പ് എ മത്സരത്തിൽ സന്തോഷ് ട്രോഫി ജേതാക്കളായ കേരളത്തിന് ജയം. 
ആദ്യ മത്സരത്തിൽ ഒഡിഷയെയാണ് കേരളം തോൽപ്പിച്ചത്. ഒന്നിനെതിരെ രണ്ടു ഗോളിനായിരുന്നു കേരളം വിജയം നേടിയത്. 
ജെറിട്ടോ നേടിയ ഗോളാണ് കേരളത്തിന് നിർണായക വിജയം നൽകിയത്. കേരളത്തിൻ്റെ ആദ്യ ഗോൾ സന്തോഷ് ട്രോഫി താരം നിജോ ഗിൽബർട്ടിൻ്റെ ബൂട്ടിൽ നിന്നായിരുന്നു. 
ചൊവ്വാഴ്ച സർവിസസും വ്യാഴാഴ്ച മണിപ്പൂരുമാണ് കേരളത്തിന്റെ എതിരാളികൾ. 
ഗ്രൂപ് ബിയിൽ സന്തോഷ് ട്രോഫി റണ്ണറപ്പ് ബംഗാൾ, സെമി ഫൈനലിസ്റ്റ് കർണാടക, പഞ്ചാബ്, ഗുജറാത്ത് ടീമുകളാണുള്ളത്.