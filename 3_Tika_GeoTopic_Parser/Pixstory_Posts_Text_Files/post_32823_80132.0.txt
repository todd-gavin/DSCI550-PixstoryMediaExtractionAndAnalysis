Roland Fischnaller, leggenda dello snowboard azzurro e vincitore in carriera di un titolo mondiale e 6 coppe del mondo, non è riuscito a cogliere l'alloro che gli mancava per sugellare una carriera interminabile e meravigliosa. "Rolly" è stato eccezionale oggi nel gigante parallelo, qualificandosi con il sesto tempo assoluto e superando negli ottavi e nei quarti due dei rivali di sempre, lo sloveno Zan Kosir e l'austriaco Andreas Prommegger. La sconfitta è arrivata in semifinale con il fuoriclasse austriaco Benjamin Karl (poi oro), mentre nella small finals una caduta gli ha fatto perdere il bronzo contro il russo Victor Wild. Ma se pensate che Rolly si fermerà qua, sbagliate di grosso: l'appuntamento è solo rimandato ai giochi di Milano-Cortina 2026, quando l'eterno "Rolly" avrà appena 45 anni.