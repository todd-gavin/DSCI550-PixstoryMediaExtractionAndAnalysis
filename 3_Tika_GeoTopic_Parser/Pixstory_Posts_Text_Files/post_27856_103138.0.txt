Se ieri avevamo visto una bella e interessante lotta tutta italiana tra Ducati e Aprilia, oggi, nelle prove libere 3, è stato chiaro che le due case italiane continueranno a suonarsela per la restante parte del fine settimana del GP Italia al Mugello. Al comando della sessione c’è il pilota ufficiale del team bolognese, Pecco Bagnaia, che si è portato a soli due decimi dal record della pista. 1:45.393 per il torinese, che rifila 276 millesimi all’ormai “solita” Aprilia di Aleix Espargaró. Segue un filotto di Ducati composto da Luca Marini, Johann Zarco, Marco Bezzecchi e Jorge Martin. Decimo tempo per Quartararo, ancora in difficoltà Marc Marquez, solo 21esimo.

Foto: Instagram motogp