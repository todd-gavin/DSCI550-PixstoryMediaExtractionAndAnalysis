Matteo Berrettini conquista il secondo successo consecutivo nel prestigioso torneo londinese che prelude a Wimbledon. Come lo scorso anno, percorso netto per il tennista romano che in finale ha avuto la meglio sul serbo Filip Krajinovic per 7-5 6-4! Berrettini è reduce da tre mesi di stop per infortunio ma anche dal successo al rientro nell'ATP di Stoccarda della scorsa settimana. Con la vittoria di oggi il tennista italiano esce, però, paradossalmente dalla top ten e da lunedì sarà n.11 del mondo. Oltre ai 500 punti confermati dello scorso anno, infatti, gli vengono sottratti 90 punti conquistati nel 2019 al torneo di Halle (il ranking ATP è rimasto bloccato per anni causa covid) mentre nei dieci torna Hubert Hurkacz, il polacco che oggi ha vinto proprio il torneo di Halle, in Germania, superando il numero 1 del mondo Daniil Medvedev in finale per 6-1 6-4. A Wilmbedon, comunque, Berrettini sarà testa di serie numer 8, visto il divieto a competere dei tennisti russi mancheranno infatti proprio Medvedev e Rublev, oltrea all'infortunato Zverev.