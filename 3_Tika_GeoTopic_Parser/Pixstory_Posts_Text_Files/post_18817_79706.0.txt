Gran bel gesto della Roma. Da poco ha chiuso la Locanda dei Girasoli, storico ristorante del quartiere Quadraro in cui lavoravano diversi ragazzi affetti da sindrome di Down. "Lavoravano" perché a causa degli effetti della pandemia il locale è stato costretto a chiudere lasciando a casa tutti i lavoratori.

Ma la società giallorossa li ha fatti stare senza impiego per poco tempo: 8 di loro per almeno le prossime quattro partite di campionato saranno impiegati nell'area dell'ospitalità dello stadio Olimpico di Roma. Saranno coinvolti in tutte le attività del catering e della ristorazione.

Nel match casalingo contro il Genoa hanno vissuto un sabato diverso. Sono stati ospiti della società e prima della partita sono stati accolti allo stadio dall'amministratore delegato Berardi, dal capitano Pellegrini, da Spinazzola e dall'eterno numero 10 Totti.