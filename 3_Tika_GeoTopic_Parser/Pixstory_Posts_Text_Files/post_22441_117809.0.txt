https://bengali.nenow.in/westbengal/the-reason-behind-trinamools-21-july-swahid-diwas-observance
২১ জুলাইয়ের অর্থাৎ শহিদ দিবস পালনের নেপথ্যে কারণ হচ্ছে ১৯৯৩-র ২১ জুলাই পুলিশের গুলিতে ১৩ জন কংগ্রেস কর্মীর মৃত্যু হয়েছিল। তখন মমতা বন্দ্যোপাধ্যায় ছিলেন উদীয়মান রাজ্য যুব কংগ্রেস নেত্রী। যুব কংগ্রেসের ডাকে এক প্রতিবাদ অভিযানে পুলিশের গুলিতে ওই কংগ্রেস কর্মীদের মৃত্যু হয়। এই ঘটনা মমতা বন্দ্যোপাধ্যায়ের রাজনৈতিক কেরিয়ারের টার্নিং পয়েন্ট বলেই মনে করা হয়ে থাকে। ওই ঘটনার বছর দুয়েক আগে ১৯৯১-এ বিপুল সংখ্যাগরিষ্ঠতা নিয়ে ক্ষমতায় প্রত্যাবর্তন ঘটেছিল বামফ্রন্ট সরকারের। তখন রাজ্যে প্রধান বিরোধী দল ছিল কংগ্রেস। বিরোধী দল কংগ্রেস সিপিএমের বিরুদ্ধে ভোটে রিগিংয়ের অভিযোগ করা হয়েছিল। স্বচ্ছ নির্বাচনের দাবিতে কংগ্রেস ভোটারদের সচিত্র পরিচয় পত্রের দাবি করেছিল। এই সচিত্র পরিচয় পত্রের দাবিতে মহাকরণ অভিযানের ডাক দিয়েছিল মমতা বন্দ্যোপাধ্যায়ের নেতৃত্বাধীন যুব কংগ্রেস। এই অভিযানের সময়ই পুলিশের গুলিতে ১৩ জন কংগ্রেস কর্মীর মৃত্যু হয়েছিল।  