«Sono così felice di essere tornata a New York, una città in cui è forte la presenza della comunità McQueen. Qui nel 1996 abbiamo presentato la collezione Dante e nel 1999 la collezione Eye: è una città che ci ha sempre accolto molto bene. E ora voglio renderle omaggio proprio con questa collezione che è ispirata all’idea di comunità»
Così Sarah Burton, designer del marchio e collaboratrice di Lee stesso per due decenni, ha descritto il ritorno di McQueen nella Grande Mela.
In una collezione fortemente ispirata alla forza natura e all’organicità della moda c’è stato anche un momento amarcordiano in cui è stato omaggiato uno dei capi più celebri della maison.
L’uscita del completo bianco con stampa spray gialla e nera ha ricordato l’abito-tela su cui il robot-artista aveva dipinto. Così, nonostante le modelle sfilino in un capannone industriale tra le montagne di terriccio e sui maglioni vi siano ricamati i funghi, il potere delle macchine riesce comunque ad entrare.