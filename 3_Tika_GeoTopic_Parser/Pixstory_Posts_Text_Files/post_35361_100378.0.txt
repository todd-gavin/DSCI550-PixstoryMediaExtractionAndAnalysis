L’Atalanta cade da comparsa in quel di Milano contro un Milan pronto a festeggiare lo scudetto. Troppo poco quanto visto in campo da parte dei nerazzurri per sovvertire l’ordine della gara, in ogni caso ben indirizzata da Orsato che in occasione del primo gol rossonero pensa bene di far proseguire dopo che Pessina era stato steso al limite dell’area avversaria. Gara nei binari giusti per gli uomini di Pioli e festa assicurata che si conclude con il gol del raddoppio siglato da Hernandez che semina come birilli i difensori atalantini in gita scolastica in quel di Milano. Vediamo ora insieme le statistiche del match.

Milan:

Possesso palla: 45,8%
Tiri in porta: 6
Tiri respinti: 3
Fuorigioco: 0
Corner: 4
Cross: 15
Dribbling: 20
Falli subiti: 8
Ammonizioni: 3

Atalanta:

Possesso palla: 54,2%
Tiri in porta: 2
Tiri respinti: 3
Fuorigioco: 1
Corner: 6
Cross: 10
Dribbling: 18
Falli subiti: 14
Ammonizioni: 2

La Dea vince il dato sul possesso palla con il 54,2% totale, a dimostrazione del fatto che questo Milan sotto il piano del gioco non sia grande cosa. Quanto meno non la prima della classe. I rossoneri riescono però ad essere più incisivi e mettono a referto 6 tiri e 3 conclusioni respinte contro i soli 2 dei bergamaschi. L’Atalanta ancora una volta si ritrova le ali mozzate. Poco il gioco sulle fasce e pochi i cross effettuati da Zappacosta e Hateboer. 10 per la precisione contro i 15 del Milan. Il dato sui dribbling si equivale per le due squadre. 20 per i padroni di casa e 18 per gli ospiti. Partita corretta, nonostante la posta in palio. Orsato da rivedere a causa del grave errore in occasione del primo gol del Milan.