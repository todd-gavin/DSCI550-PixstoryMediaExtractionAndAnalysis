L'Australia si è qualificata per la quinta volta consecutiva alla Coppa del Mondo, battendo il Perù ai calci di rigore negli spareggi AFC-CONMEBOL. L’eroe della serata è stato il secondo portiere dell’Australia Andrew Redmayne, in forza al Sydney FC, lanciato nella mischia dal ct Arnold negli ultimi secondi dei tempi supplementari. L'obiettivo? Ipnotizzare gli avversari nella lotteria dei calci di rigore.

Redmayne ha ballato, saltato e persino camminato sulla linea di porta per infastidire i tiratori peruviani. Strategia che è risultata vincente: il 33enne di Gosford ha parato il penalty di Alex Eduardo Valera, sesto e decisivo tentativo della serie dagli undici metri.