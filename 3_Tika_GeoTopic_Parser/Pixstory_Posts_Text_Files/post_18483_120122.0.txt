Domani De Ketelaere dovrebbe sbarcare a Milano. Il Bruges avrebbe detto sì al trasferimento del giocatore dopo l'ultima offerta del Milan di 35 milioni di euro, di cui solo una minima parte (3-4 milioni) come bonus. La proposta ha accontentato il club belga che stava continuando ad allungare i tempi nonostante la chiara volontà del centrocampista offensivo di arrivare in Italia. Alla fine è stato accontentato e pur di vestire rossonero avrebbe deciso di ridursi l'ingaggio.

I tifosi del Milan si preparano dunque ad accogliere De Ketelaere, giocatore su cui sono puntate tante speranze per la difesa del tricolore e per far meglio dello scorso anno in Champions League.

Classe 2001, è uscito dal settore giovanile del Bruges esordendo in prima squadra il 25 settembre 2019 in Coppa di Belgio. Da allora ha disputato 78 partite con il Bruges mettendo a segno 18 gol. Nel novembre del 2020, a 19 anni, è stato convocato per la prima volta in nazionale maggiore dove scende in campo nell'amichevole vinta 2-1 dal Belgio contro la Svizzera. Il primo gol in nazionale lo ha segnato contro l'Italia il 10 ottobre 2021 nella finale per il 3 e 4 posto della Nations League.