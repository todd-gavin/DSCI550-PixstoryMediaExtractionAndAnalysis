Stilisti e designer africani sono al centro di una rivoluzione creativa, sociale e culturale: dove la moda è legata a doppio filo con la conoscenza e consapevolezza. Alle stampe geometriche della tradizione si uniscono i tagli innovativi, con un'attenzione particolare per il design e la moda sostenibile (che qui non può prescindere dall'aspetto etico). 

Ambiziosa, colorata e innovativa, la creatività afro è un patrimonio internazionale che alcuni designer hanno saputo coltivare, cullare e infine esportare trovando il plauso della critica e dei clienti internazionali che vogliono abbracciare con entusiasmo le nuove proposte. Questa moda non conosce confini, è un métissage culturale che già è stata rappresentata da Stella Jean, Victor Glemaud, Lawrence Steele (direttore creativo di ASPESI) e Will Smith (colui che ha creato lo streetwear negli anni 70, prima ancora di Virgil Abloh, creativo di origine ghanese che ha conosciuto il sapore del successo fino ad entrare nel gotha della moda Louis Vuitton). Una menzione speciale è per l'afroamericano Edward Buchanan che per sei anni è stato direttore creativo di Bottega Veneta e oggi padre fondatore dell'etichetta italiana Sansovino .