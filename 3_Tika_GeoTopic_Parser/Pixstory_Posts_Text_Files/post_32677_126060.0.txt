Le "fate" incantano Monaco di Baviera e vincono un titolo nel concorso a squadre di ginnastica artistica che mancava da 16 anni. Le azzurre Angela Andreoli, Alice e Asia D'Amato, Martina Maggio e Giorgia Villa hanno totalizzato 165.163 punti, precedendo Gran Bretagna e Germania. Oltre alle 4 medaglie del ciclismo con Plebani, Moro, Guazzini e Vece, sono arrivate anche cinque medaglie dal Canottaggio: Il quattro di coppia pesi leggeri e il quattro di coppia maschile hanno entrambi vinto l'oro, così come il singolo parolimpico Giacomo Perini. Bronzi per l'otto e il doppio femminile. Nel medagliere totale dei campionato europei di Monaco (che comprendono una decina di specialità) l'Italia è attualmente terza con 5 ori, 2 argenti e 6 bronzi, dietro a Gran Bretagna (5-7-3) e Germania (5-5-1).