"ACF Fiorentina comunica che il calciatore Lucas Torreira, nel corso della partita Juventus-Fiorentina, è stato costretto ad abbandonare il campo per un trauma contusivo al fianco sinistro. Gli esami diagnostici svolti nella mattinata di oggi hanno evidenziato una lesione di primo grado del muscolo trasverso dell’addome. Il calciatore ha già iniziato il percorso terapeutico-riabilitativo e sarà rivalutato nel corso dei prossimi giorni.” Questo il comunicato ufficiale della Fiorentina diramato in queste ore. Il centrocampista uruguagio è uscito malconcio dalla sfida di ieri sera di Coppa Italia contro la Juventus e ha dovuto lasciare anzitempo il rettangolo di gioco. Quello che inizialmente si pensava fosse un problema al ginocchio si è poi rivelato di natura muscolare.