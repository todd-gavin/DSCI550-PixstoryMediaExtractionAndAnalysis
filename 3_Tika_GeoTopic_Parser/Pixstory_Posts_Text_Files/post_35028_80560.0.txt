Dusan Vlahovic rischia una sanzione perché è stato segnalato all'autorità giudiziaria del dipartimento di prevenzione dell'Asl Toscana per una presunta violazione del domicilio dopo essere risultato positivo al Covid. La vicenda si riferisce al giorno in cui l'attaccante si è presentato a Torino e ha fatto le visite presso il J-Medical. Secondo l'Asl Toscana non sarebbe potuto essere lì ma doveva trovarsi in isolamento presso il suo domicilio. C'è un "ma". L'Asl di Torino aveva dato l'ok dopo il tampone negativo.

La palla ora passa all'autorità giudiziaria del dipartimento di prevenzione dell'Asl Toscana. Su quanto successo è intervenuta anche la Regione Toscana con l'assessore alla Sanità che ha risposto a un'interrogazione: "La vicenda non è seguita direttamente dalla Regione ma dalla Asl Toscana centro che, avendo appreso dai media la notizia della presenza di Vlahovic a Torino in un periodo in cui causa positività avrebbe dovuto essere in isolamento, ha effettuato delle verifiche per comprendere se fossero arrivate delle istanze per richiedere il trasferimento di luogo dove effettuare l'isolamento. Tali verifiche hanno fatto rilevare che non sembrerebbero essere arrivate all'Asl istanze di questa natura".