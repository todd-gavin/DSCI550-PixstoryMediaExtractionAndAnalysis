Lo avevamo lasciato dolorante dopo la brutta caduta nel warmup del GP Indonesia della scorsa settimana e con lo sconfortante post sui social in cui annunciava al mondo di avere di nuovo la diplopia, il disturbo della vista spesso conseguente alle commozioni cerebrali. Marc Marquez però non molla e, dimenticando forse gli errori del passato, prova a forzare i tempi per un suo rientro in moto, che potrebbe avvenire già nel prossimo fine settimana in Argentina. Decisiva sarà la visita medica che il pluricampione del mondo effettuerà domani: a quel punto saprà se sarà possibile volare verso il circuito di Thermas De Rio Hondo e provare a rimettersi in sella. 

Foto: Instagram marcmarquez93