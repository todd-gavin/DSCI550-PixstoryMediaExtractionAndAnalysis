महिला: मोहरा या मुद्दा सीरीज़ को आगे बढ़ाते हुए आज हम आपको लोढ़वारा गांव की सुशीला की समस्याओं से रूबरू कर रहे है. 
इस वीडियो के ज़रिये सुशीला विकास के मुद्दे को महिला की नजरिये से देख रही है - औरतों को पक्के रोड और साफ़ नाली की सबसे ज्यादा जरुरत क्यों है? 

लोढ़वारा गांव में पिछले 15-20 वर्ष से पक्की सड़क और नाली नहीं बनी है. सुशीला का कहना है कि महिलाओं के काम की सीमा न होने की वजह से वो सड़क का यूज़ सबसे ज्यादा करती है. घर-परिवार के पानी की जरुरत को लेकर जानवर को चारा पहुँचाने तक का सारा काम महिला करती है. काम के साथ-साथ महिला को समाज के रीति-रिवाज़ का ध्यान भी रखना पड़ता है. सड़क भले ही गड्ढों से भरी हो औरतों को घूंघट करना है, सामान उठाना है और साडी को कीचड़ से बचाना होता है. 

अगर प्रतिनिधियों से विकास की मांग करते है तो सुशीला जैसे गांव के लोगों को गाली देकर भगा दिया जाता है. 
2022 के चुनाव का एलान होते ही लोढ़वारा में रातों-रात सड़क बन गयी और नाली बन गयी. क्या बिना चुनाव के नेता विकास में विश्वास नहीं रखते है?