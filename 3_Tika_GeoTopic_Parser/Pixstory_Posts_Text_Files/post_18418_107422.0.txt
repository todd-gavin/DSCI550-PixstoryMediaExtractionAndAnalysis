Fortunatamente le due settimane di partite della nazionale sono finite. Iniziato tutto con la brutta sconfitta contro l'Argentina per 3-0, per gli uomini di Mancini è finita anche peggio: 5-2 contro la Germania nella Nations League. Di male in peggio dopo la seconda qualificazione mancata ai Mondiali.

Con la pesantissima sconfitta di Mönchengladbach l'Italia, che prima del match era in testa al girone B, è scivolata al terzo posto con il rischio, a settembre, di finire al quarto e "retrocedere". Adesso al primo posto c'è una sorprendente Ungheria, capace di battere anche l'Inghilterra (all'ultimo posto con soli 2 punti). 

La classifica recita: Ungheria a 7 punti, Germania a 6, Italia a 5 e Inghilterra a 2. Potrebbe essere tutto sovvertito con gli ultimi due match che si giocheranno tra il 23 e il 26 settembre prossimi. La Nations League oltretutto avrà un peso anche sul prossimo Europeo visto che le 10 teste di serie saranno così decise: le 4 prime, le 4 seconde e le 2 migliori terze dei gruppi di Nations.