La bellezza della nostra Italia, così varia e mai 
monotona. Qui siamo nel bel mezzo dello skitour Sellaronda, in vetta alle Dolomiti.
E’ il giro dei quattro passi (Pordoi, Sella, Gardena e Campolongo) attorno al massiccio roccioso del Sella, che attraversa le valli ladine di Fassa (Trentino), Gardena (Alto Adige), Badia (Alto Adige) ed Arabba (Veneto). Un carosello di piste, di livello medio o a scelta avanzato, tutte collegate tra loro da moderni impianti di risalita. L’itinerario può essere affrontato tranquillamente in 5-6 ore, anche da sciatori meno esperti.si può fare in senso orario (arancione) o antiorario (verde) e si può accedere da una qualsiasi delle 4 valli.
Attenzione però: e’ particolarmente importante raggiungere l’ultimo passo prima delle ore 15.30 per poter rientrare in tempo al punto di partenza. In caso di maltempo (bufere di neve o forte vento) alcuni impianti potrebbero essere chiusi.