Nel bagno della sede milanese di casa Corbellini-Wassermann in viale Lombardia 17 si fa una macabra e inquietante scoperta: Cattelan si è impiccato, di nuovo.
Un’installazione di grande impatto emotivo che, nonostante l’abbiate vista ovunque negli scorsi giorni, dal vivo ha tutto un altro effetto.
La statua, realistica il giusto, colpisce per l’espressione serafica e -finalmente- libera di chi ha trovato la pace nel modo più doloroso possibile.
You è il titolo della mostra, aperta in occasione della Milano Art Week 2022, che si potrà visitare dal 29 marzo al 25 giugno.