Tutte le squadre di serie A hanno ricevuto rigori a favore, tranne una. Il Torino di Juric quest'anno non si è visto assegnare nemmeno un penalty ed è l'unica a mantenere questo primato dall'inizio della stagione: fino all'ultima giornata anche lo Spezia era a zero penalty a favore, ma contro la Salernitana gliene sono stati fischiati ben due. I granata sono dunque ancora gli unici a non aver calciato nemmeno una volta dagli undici metri.

L'Inter e il Napoli invece di rigori ne hanno tirati più di tutti, ben 9. Seguono Milan e Fiorentina con 8, Empoli  e Verona con 6, Genoa, Juventus e Lazio con 5.

Chi ne ha subiti di più invece? Lo Spezia si è visto fischiare 8 penalty contro, 7 il Cagliari, 6 la Lazio, il Bologna e il Venezia. Sampdoria e Napoli sono le due squadre ad aver avuto meno rigori fischiati contro, solamente 1.