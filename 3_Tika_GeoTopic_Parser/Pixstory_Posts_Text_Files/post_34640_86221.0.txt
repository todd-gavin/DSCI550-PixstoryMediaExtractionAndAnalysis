Medaglia d'oro per l'Italia dell'atletica a quasi un anno di distanza dalla staffetta 4x100 maschile nei cosiddetti Mondiali di staffette che sono andati in scena lo scorso 1-2 maggio a Chorzow (Polonia). In quell'occasione il quartetto composto da Marcell Jacobs, Filippo Tortu, Eseosa Desalu e Davide Manenti era arrivato al secondo posto alle spalle del Sudafrica medaglia d'oro. Quella medaglia però è stata ritirata ai sudafricani perché uno dei suoi corridori, Thando Dlodlo, è risultato positivo a un controllo antidoping durante i Campionati Nazionali: nel suo sangue tracce di testosterone e composti correlati nei suoi campioni che gli è costata una squalifica retroattiva di due anni e mezzo.

Per il quartetto azzurro la squalifica del Sudafrica significa, oggi, primo posto e medaglia d'oro. Da quella gara comunque l'Italia di soddisfazioni se n'è torte eccome alle olimpiadi di Tokyo. Oltre all'oro nei 100 metri di Marcell Jacobs, è arrivato anche l'oro nella staffetta 4x100 con una differenza dalla polonia nel quartetto: al posto di Davide Manenti in Giappone era presente Lorenzo Patta.