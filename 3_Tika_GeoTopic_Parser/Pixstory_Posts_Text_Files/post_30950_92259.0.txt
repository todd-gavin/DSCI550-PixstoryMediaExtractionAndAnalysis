Sembra meno grave del previsto il problema fisico che ha costretto Victor Osimhen a interrompere in anticipo l'allenamento di stamattina a Castel Volturno. L'attaccante si era fermato per un risentimento alla coscia sinistra e ora osserverà un po' di riposo precauzionale. Dallo staff medico del Napoli filtra ottimismo: dovrebbe trattarsi solo di un affaticamento che non precluderà la sua presenza nell'importante match di domenica contro la Fiorentina.
Lo stesso Osimhen ha voluto tranquillizzare i tifosi del Napoli con un messaggio sui social network: "Cari napoletani, ci vediamo domenica!!!"