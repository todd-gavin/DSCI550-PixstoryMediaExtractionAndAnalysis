È cosí certamente da Kenzo, dove la seconda prova del nuovo direttore creativo, Nigo, poco si scosta dal debutto e manca completamente di energia e coesione. A parte l'ormai trita coesistenza di est e ovest, di Giappone e Parigi, tratto definente fin dalla fondazione, è difficile trovare una linea di pensiero. Dai regimental ubriachi ai dettagli marina, passando per le scarpe post-punk, non mancano i pezzi desiderabili, ma sono cose, roba senza aura, assemblata con scarsa verve. Il problema è lo stesso che si è riscontrato altrove di recente: manca un progetto di brand, perché la nomina di un direttore creativo dalla risonanza cool non è abbastanza nel panorama di oggi, soprattutto per un marchio che in passato ha avuto una identità cosí definita e giocosa.
 testo di Angelo Flaccavento per Il Sole 24 Ore