Il sorteggio di Champions League ripetuto per un errore commesso dagli organizzatori durante il primo ha messo di fronte all'Inter di Inzaghi il terribile Liverpool di Klopp. Tra le diverse, quella di Salah, Mané e compagni è una compagine che era meglio evitare. I Reds infatti arrivano da quattro vittorie di seguito e da un secondo posto con 16 partite vinte su 24, 61 gol fatti e 19 subiti.

Simone Inzaghi non può contare su tutti i suoi uomini. L'assenza più importante è quella di Nicolò Barella, squalificato. Al suo posto il tecnico nerazzurro starebbe pensando a un centrocampo formato da Brozovic e Calhanoglu, con Vidal favorito su Vecino e Gagliardini.

In difesa invece c'è una notizia positiva. E' tornato in gruppo Alessandro Bastoni visto che la sua caviglia va sempre meglio. Dovrebbe essere schierato titolare di fianco a Skriniar e De Vrij. A completare la formazione anti-Liverpool manca l'attacco: saranno in due e uno quasi certamente sarà Dzeko. L'altra scelta dovrebbe ricadere su Lautaro Martinez.