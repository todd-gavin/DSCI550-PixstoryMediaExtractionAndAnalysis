A poche ore dalla sfida casalinga contro il Bologna Stefano Pioli e la difesa del Milan devono fare i conti con un problema per Alessio Romagnoli. Il difensore non sarà infatti a disposizione del tecnico per la partita di questa sera a causa di un’infiammazione nella regione adduttoria sinistra. Pioli ricorre ai ripari schierando dunque Pierre Kalulu, nonostante il doppio impegno in Under 21 non smaltito al meglio, al fianco di Fikayo Tomori.