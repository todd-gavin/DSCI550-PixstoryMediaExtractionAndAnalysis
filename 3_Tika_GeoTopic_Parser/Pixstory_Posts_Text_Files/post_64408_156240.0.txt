മലപ്പുറം ജില്ലാ ഫുട്ബോൾ അസോസിയേഷൻ മുൻ പ്രസിഡൻ്റ് കാഞ്ഞിരാല അബ്ദുൽ അലിയുടെ സ്മരണാർത്ഥം സംഘടിപ്പിക്കുന്ന സൗഹൃദ ഫുട്ബാൾ ഒക്ടോബർ 18 ന്.
അരീക്കോട് പഞ്ചായത്ത് സ്റ്റേഡിയത്തിൽ വൈകീട്ട് അഞ്ച് മണിക്ക് നടക്കുന്ന മത്സരത്തിൽ ടൗൺ ടീം അരീക്കോടിൻ്റെയും കെആർഎസ് കോഴിക്കോടിൻ്റെയും വെറ്ററൻ ടീമുകൾ ഏറ്റുമുട്ടും. 
അഫ്സൽ,  മോഹനൻ, ഗിരിധരൻ, സുചിത്രൻ, അശോകൻ, ബാലു, അനിൽ, സുനിൽ, ഫിൻസർ, അശ്റഫ് തുടങ്ങിയവർ കോഴിക്കോട് നിരയിലും ഹബീബ് റഹ്മാൻ, സലാം, കെ.വി ജാഫർ, മുജീബ് എം, മുജീബ്. പി, സമദ്, ഷഫീഖ്, ജാഫിർ സി, മെഹബൂബ് തുടങ്ങിയവർ അരീക്കോട് ടീമിലും കളിക്കും.