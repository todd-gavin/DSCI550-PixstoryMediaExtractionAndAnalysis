Prosegue l'ecatombe di big al Master 1000 di Indian Wells. Dopo Zverev e Auger Aliassime escono prematuramente dal tabellone anche il numero 1 del mondo, il russo Medvedev (4-6 6-3 6-1 dal veterano Monfils), e il numero 4, il greco Tsitsipas, sconfitto dalla sorpresa dall'americano Brooksby per 1-6 6-3 6-2. In virtù di questo risultato Novak Djokovic, pur senza giocare, tornerà numero uno del mondo da lunedì. Tra i top ten bene invece Rafa Nadal, che batte il britannico Evans 7-5 6-3 e si prende la 400° vittoria in un Master 1000. Va avanti, invece, con un po' di fatica, Jannik Sinner che supera 7-5 3-6 6-4 il francese Benjamin Bonzi e approda agli ottavi di finale, dove se la vedrà con l'australiano Nyck Kyrgios, che ha fatto fuori il numero 8 Casper Ruud. Gli unici altri top ten ancora in corsa sono il nostro Berrettini (stasera alle 19 affronterà Harris) e il russo Rublev (contro l'americano Tiafoe). Tra le donne termina il sogno di Jasmine Paolini, eliminata al terzo turno al tie break del terzo dalla svizzera Golubic 7-5 1-6 7-6.