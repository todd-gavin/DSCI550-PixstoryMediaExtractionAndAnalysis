Ottima giornata per i tennisti italiani impegnati nei vari tornei ATP e WTA. Matteo Berrettini soffre, va a un passo dall'eliminazione dal WTA 250 di Gstaad ma ruggisce e rimonta contro lo spagnolo Pedro Martinez che era in vantaggio di un set e 5-1 al tie break del secondo, quando il romano è risorto con sei punti consecutivi chiudendo poi 6-1 nel terzo set. Domani se la vedrà con il redivivo Dominic Thiem, l'austriaco che sta risalendo le classifiche dopo un periodo buio. Molto bene anche Lorenzo Musetti, che contro l'altro iberico Alejandro Davidovich-Fokina passeggia 6-4 6-3 e si conquista le semifinali nell'ATP 500 di Amburgo contro l'argentino Francisco Cerundolo. Al femminile sono due le italiane impegnate nei quarti di finale del WTA 250 di Palermo, Jasmine Paolini (contro la spagnola Nuria Parrizas-Diaz) e Lucia Bronzetti (contro la francese Caroline Garcia), entrambe giocheranno nella serata.