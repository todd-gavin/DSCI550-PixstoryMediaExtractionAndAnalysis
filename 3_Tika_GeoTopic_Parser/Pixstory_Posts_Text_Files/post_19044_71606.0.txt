Questa che si sta disputando è una stagione strana per la Sampdoria che spera di riuscire quantomeno a salvarsi. Oltre le vicende societarie, l'arresto e le dimissioni del presidente Massimo Ferrero, anche il rettangolo verde preoccupa. Per ora le cose non stanno andando benissimo visti i soli 20 punti totalizzati (+4 dalla zona retrocessione) e così nelle ultime ore è stato sollevato dal suo incarico il tecnico D'Aversa, con al suo posto Giampaolo che ha firmato un contratto di sei mesi con un rinnovo di due anni in caso di salvezza. Si è ancora in attesa dell'ufficialità, la quale dovrebbe arrivare nei prossimi giorni. Intanto sulla panchina siederà l’allenatore delle giovanili Felice Tufano.

Per poter rinforzare la squadra invece la Sampdoria dovrebbe battere i cugini del Genoa nella corsa a Piccoli dell'Atalanta. I rossoblu sembravano essersi assicurati il prestito del giovane attaccante, ma l'inserimento e il rilancio del blucerchiati dovrebbero portare Piccoli alla corte di Giampaolo in prestito secco. In partenza Ekdal vicino alla firma con il Copenaghen.