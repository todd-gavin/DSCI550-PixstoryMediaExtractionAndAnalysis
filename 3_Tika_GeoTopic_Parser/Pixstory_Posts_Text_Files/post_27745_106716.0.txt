Lo sport italiano festeggia la vittoria di Matteo Berrettini. Il forte tennista romano, assente dai terreni di gioco da un paio di mesi a causa di un infortunio alla mano, vince al rientro nel torneo ATP sull’erba di Stoccarda. Il 26enne ha sconfitto in tre set, 6-4 5-7 6-3, l’ex numero 1 al mondo Andy Murray comunque condizionato da un infortunio. “Incredibile – ha commentato Berrettini – tornare da un infortunio, dalla prima operazione della mia vita, e subito vincere. Non ho giocato al meglio nei primi turni, il mio tennis è migliorato di partita in partita. Murray? È stata dura, congratulazioni a lui, era chiaro che fosse infortunato e mi dispiace che sia finita così. Per me è stato un onore giocare contro di lui per tutto quello che ha fatto in carriera”.

Foto: Instagram matberrettini