La Grande Boucle è partita ieri e il cronoprologo di Copenaghen ha già regalato le prime sorprese. La prima maglia gialla dell’edizione 2022 del Tour de France è infatti Yves Lampaert, 31enne fiammingo in grado di beffare il connazionale Wout Van Aert, grande favorito di giornata. Il ciclista belga è stato bravo a sfruttare il mutamento delle condizioni meteo rifilando 5 secondi a Van Aert e 7 a Pogacar. Quarto posto a 10 secondi per il nostro Filippo Ganna, sfortunato a causa di una foratura ma comunque non felice per la prestazione e primo ad ammettere di non essere stato protagonista di una buona prova. Oggi seconda frazione, con 202 km che porteranno la carovana gialla da Roskilde a Nyborg, nella parte centrale della Danimarca.

Foto: Instagram letourdefrance