Il testa a testa tra Manchester City e Liverpool per la vittoria finale della Premier League potrebbe continuare fino all’ultima giornata. I Reds hanno battuto l’Aston Villa e hanno agganciato gli uomini di Pep Guardiola in testa a 86 punti, ma con una partita in meno. Netta la vittoria degli uomini idi Klopp nell’anticipo della 36esima giornata contro la squadra allenata dall’ex Steven Gerrard.

Al Villa Park a passare in vantaggio sono i padroni di casa dell’Aston Villa con Douglas Luiz dopo appena 3 minuti. Nemmeno il tempo di festeggiare e arriva il pareggio di Matip, bravo a concludere un flipper nell'area di Martinez. Si va al riposo in pareggio. Risultato che però cambia al 65’ quando Manè segna il 2-1 con un colpo di testa. Non succede molto di più, l’Aston Villa prova a spingere, ma il Liverpool regge e si porta a casa tre punti preziosissimi.