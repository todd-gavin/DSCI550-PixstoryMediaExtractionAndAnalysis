Non ha aspettato troppo per scendere in pista. Nonostante la giornata nebbiosa, la Ferrari ha deciso infatti di girare oggi a Fiorano il primo filming day della stagione – il regolamento ne consente due all’anno – ovvero di percorrere 100km (con gomme diverse da quelle che si possono usare nei weekend di gara) con la macchina attuale. Un modo certamente utile per girare qualche video promozionale, ma anche e soprattutto per verificare che tutto sia in ordine e pronto per il vero primo test della stagione, di scena a Barcellona dal 23 al 25 febbraio. Al volante della F1-75 si sono alternati sia Charles Leclerc che Carlos Sainz. Altri 100km promozionali saranno inoltre percorsi a Barcellona nella giornata di martedì 22 febbraio.

Foto: Instagram scuderiaferrari