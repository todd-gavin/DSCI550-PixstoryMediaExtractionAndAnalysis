Dopo averlo visto in total look rosa (anzi pink pp per essere precisi) tra un pit stop e l’altro al Grand Prix di Miami adesso è ufficiale: il sette volte campione mondiale di Formula Uno è il nuovo brand ambassador Valentino!
La maison continua ad associarsi a volti noti che rappresentano diversità e interesse per il sociale: Hamilton si rivela un partner strategico grazie al suo approccio fuori e dentro la pista, sempre appassionato ed empatico. 
“Grandi cose accadono quando abbracciamo il nostro io autentico, ma cose ancora più grandi accadono quando ci uniamo per scambiare le nostre visioni, i nostri valori e la nostra creatività. Sono onorato di unire le forze con Pierpaolo e con Valentino, un marchio che ammiro da tempo, per celebrare la Pink PP collection», ha dichiarato Lewis Hamilton.