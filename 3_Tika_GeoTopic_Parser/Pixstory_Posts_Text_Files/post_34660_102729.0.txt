Irina Begu, tennista romena, ha rischiato la squalifica al secondo turno del Roland Garros disputato contro la russa Alexandrova perché, tornando verso la sua panchina e stizzita per l'ultima pallina giocata, ha lanciato la racchetta che, per sua sfortuna, ha rimbalzato a terra finendo tra gli spettatori e colpendo un bambino.

Il gioco non è ripreso e sul campo è arrivato il supervisor che, a differenza di quanto successo a Djokovic in un episodio analogo agli US Open 2020, Begu non è stata squalificata ma ha ricevuto solamente un warning.

Alla fine è stata proprio la romena a vincere l'incontro con il risultato di 6-7 6-3 6-4. Applausi dalla tribuna per la vincitrice che è tornata tra il pubblico per sincerarsi ancora una volta delle condizioni del bambino colpito.