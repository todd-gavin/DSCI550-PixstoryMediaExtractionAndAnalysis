Il Comitato Esecutivo della FIFA ha finalmente preso le prime misure contro la Russia. Il massimo organo di governo del calcio mondiale ha infatti deciso, con l'approvazione della UEFA e del Comitato Olimpico Internazionale, che la
Russia potrà giocare le sue partite solamente in campo neutro, a porte chiuse, senza inno e bandiera fino a nuovo avviso e solo sotto il vessillo della loro federazione. Questo dopo che 
Svezia, Polonia e Repubblica Ceca si sono rifiutate di giocare il playoff per i Mondiali in Qatar. Il provvedimento preso riguarderà proprio quelle partite, ma resterà da vedere se ci sarà un dietrofront da parte delle diverse Federazioni. Le decisioni prese oggi dalla FIFA nei confronti della
Russia però non si fermano qui. Nella riunione odierna infatti si è anche convenuto di avvertire la Russia in merito alla sua partecipazione ai mondiali. Anche in caso di superamento degli spareggi infatti non sarà garantita la presenza della Russia se l'Unione Europea e le altre istituzioni internazionali decideranno di aumentare la pressione ed estendere le sanzioni a seguito dell'invasione dell'Ucraina.