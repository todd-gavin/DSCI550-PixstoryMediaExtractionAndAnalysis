Il futuro del Milan dovrà essere deciso nel giro di appena due settimane. L’affare da 1 miliardo di euro che potrebbe portare la proprietà in mano a un fondo arabo potrebbe essere in dirittura d’arrivo. Nuovi nomi dei giocatori, nuovi progetti, ma non nella dirigenza. Maldini e Massara dovrebbero rimanere saldi a comandare l’area tecnica rossonera.

Chi potrebbe anche rimanere, tra l’altro con un ruolo in più, è Zlatan Ibrahimovic, giocatore molto apprezzato dalla proprietà di Investcorp che vorrebbe lo svedese non solo in campo, quindi rinnovandogli il contratto in scadenza, ma vorrebbe utilizzarlo anche a livello di immagine.

Uno dei primi punti al termine della stagione sarà proprio il rinnovo o meno dello svedese che va verso i 41 anni. Certo, a quanto si vocifera, visti gli infortuni e le poche partite giocate nell’ultimo periodo, sarebbe un contratto con un ingaggio decisamente ridotto rispetto ai 7 milioni di euro attuali.