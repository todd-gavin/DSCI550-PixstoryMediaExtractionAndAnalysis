Un'operazione dal valore di tre miliardi di dollari che, se andasse in porto, potrebbe segnare lo 'spezzatino' del marchio di lusso. Estée Lauder potrebbe infatti tenere all'interno del suo gruppo i cosmetici e i profumi di Tom Ford e cedere in licenza l'abbigliamento.
Famoso per i completi da uomo, Tom Ford si è affermato nella cosmetica di lusso conquistando un pubblico crescente e attirando l'attenzione di Estée Lauder, che vanta nel suo impero marchi come MAC, Clinique, La Mer e Aveda. Secondo indiscrezioni, comunque, il gigante della bellezza non è l'unico a corteggiare Tom Ford, salito alle cronache mondiali come direttore creativo di Gucci prima di fondare la sua casa di moda.