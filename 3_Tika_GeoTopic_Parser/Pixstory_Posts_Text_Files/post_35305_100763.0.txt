È tempo di valutazioni in casa Lazio dopo il fruttuoso pareggio ottenuto sul campo della Juventus all’ultimo respiro ieri sera. I biancocelesti sperano di ritrovare al più presto il loro bomber, nonché attuale capocannoniere del campionato italiano di Serie A, Ciro Immobile. Si è svolta oggi a questo proposito una seduta di scarico. Il centravanti biancoceleste non vuole assolutamente mancare in vista dell'ultima partita di campionato contro il Verona. Il problema che ha rimediato alla caviglia settimana scorsa potrebbe dunque essere del tutto smaltito in vista della sfida in programma sabato sera all'Olimpico.