All’ospedale di Borgo Mantovano arriva la musicoterapia per i malati di Parkinson. Si tratta della seconda più comune sindrome neurodegenerativa dopo la malattia di Alzheimer. Coinvolge l’1 per cento della popolazione con più di 60 anni e il 4 per cento delle persone con più di 80 anni (nei paesi industrializzati). È caratterizzata da sintomi motori (tremore a riposo, rigidità, bradicinesia, perdita di equilibrio) e cognitivi (vengono molto spesso colpite le funzioni esecutive e legate all’attenzione).