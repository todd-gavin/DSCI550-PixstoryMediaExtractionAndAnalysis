Riparte il campionato del mondo di MotoGP. In questo fine settimana, il Motomondiale torna infatti in pista a Losail per il primo appuntamento della stagione 2022. Nelle libere odierne, a dominare è l’equilibrio: se, nella prima sessione, è venuto fuori a sorpresa il miglior tempo della KTM di Brad Binder, seguito dalla Honda di Takaaki Nakagami e dalla Suzuki di Alex Rins, nel secondo e più indicativo turno di prove è stato proprio lo spagnolo di casa Suzuki a prendere la leadership, staccando di 35 millesimi Marc Marquez e il compagno di team Joan Mir. Come dicevamo, c’è però grande equilibrio, con ben 15 piloti racchiusi in meno di un secondo. Domani le prime qualifiche ufficiali, in programma a partire dalle 16.00. 

Foto: Instagram motogp