È una delle più grandi cicliste su strada italiane. E, da oggi, oltre a due bronzi olimpici e al Giro delle Fiandre, ad arricchire il palmares c’è anche una delle pietre che compongono il temibile pavé della Parigi-Roubaix. Elisa Longo Borghini ha infatti trionfato nella prova femminile della 
classica monumento del ciclismo, facendo il vuoto a 33 km dallo striscione d’arrivo. La trentenne piemontese è arrivata da sola al traguardo, regalando all’Italia una gioia in più: come accaduto in passato con Francesco Moser (e anche lo scorso anno a Sonny Colbrelli, che però vestiva la maglia da campione europeo), Longo Borghini ha infatti vinto la Roubaix con la 
maglia tricolore riservata alla campionessa italiana.

Foto: Instagram federciclismo