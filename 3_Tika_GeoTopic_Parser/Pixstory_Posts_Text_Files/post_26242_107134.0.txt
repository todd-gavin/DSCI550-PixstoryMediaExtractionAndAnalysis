"Con questa sfilata di fine anno siamo voluti tornare nel Giardino Torrigiani, nel luogo dove settant’anni fa è nato il Made in Italy per intuizione geniale di Giovan Battista Giorgini”, racconta Massimiliano Giornetti, direttore di Polimoda, che stasera guarda soddisfatto il lavoro dei suoi studenti. “Carpe Noctem” è il titolo della serata alla quale hanno partecipato anche il sindaco Dario Nardella, il presidente di Polimoda Ferruccio Ferragamo, Antonella Mansi presidente del Centro Moda e tantissimi ospiti che hanno applaudito convinti il lavoro degli studenti che in questa sera di fine estate mostrano tutto quello che hanno imparato nei tre anni di fashion design.
La giuria composta da nomi internationali come lo stilista Kris Van Assche, la giornalista di moda Suzy Menkes e la stylist italiana Ramona Tabita.