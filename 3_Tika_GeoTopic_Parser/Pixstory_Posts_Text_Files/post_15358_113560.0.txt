Durante la pandemia da COVID-19, i bambini di tutta l'India hanno avuto problemi a dormire e hanno dovuto affrontare un aumento dei casi di violenza domestica. Un numero maggiore di loro è stato costretto a lavorare. È quanto emerge da uno studio condotto da Save the Children, l’Organizzazione da oltre 100 anni lotta per salvare le bambine e i bambini a rischio e garantire loro un futuro. Un'indagine condotta su 4.000 persone di sei stati - uno per ciascuna delle sei regioni geografiche - ha esaminato l'impatto della pandemia sui bambini indiani nei 18 mesi compresi tra giugno 2020 e dicembre 2021, con risultati che spingono a chiedere maggiori risorse per una linea di assistenza gratuita per i bambini. Lo studio ha rilevato che il benessere mentale dei bambini è stato influenzato negativamente dall'isolamento e dalla mancanza di interazioni con i coetanei durante il lockdown. Il 27% dei bambini dichiara di sentirsi solo e un aumento dei casi di abuso di sostanze. Quasi un bambino su 10 ha dichiarato che qualcuno nella sua cerchia di amici fa uso di droghe o altre sostanze che creano dipendenza e il 3% dei bambini intervistati ha dichiarato di fare uso in prima persona di queste sostanze.
La ricerca ha anche mostrato che il 39% dei bambini in tutto il Paese temeva la morte, la malattia o la separazione da una persona cara durante la pandemia. I genitori hanno anche riferito di aver fatto con più frequenza ricorso a comportamenti violenti nei confronti dei propri figli durante la pandemia. Si è registrato anche un aumento delle preoccupazioni finanziarie a carico dei nuclei familiari, con più di tre quinti (62%) delle famiglie che hanno registrato un calo del reddito da marzo 2020 a dicembre 2021.

Il numero di bambini impiegati nel lavoro minorile è salito al 5% per il COVID, dal 4% prima della pandemia.

Dall'inizio della pandemia si ritiene che oltre mezzo milione di persone in India sia morto a causa del COVID-19 nel corso di tre ondate mortali. La cifra reale, però, sembra essere molto più alta.