È stata pressoché immediata la reazione del mondo all’invasione russa in Ucraina. In particolar modo si susseguono in queste ore le tanto attese sanzioni nei confronti della Russia. A fare un passo importante è stato il club tedesco Schalke 04 che ha deciso di rompere definitivamente con la Russia ed in particolar modo con lo storico sponsor di maglia Gazprom. La scritta bianca che capeggiava sul blu acceso delle maglie tedesche è stata infatti completamente rimossa e verrà sostituita nelle prossime ore da un altro sponsor che diverrà così a tutti gli effetti main sponsor di maglia.