Greg LeMond, tre volte vincitore del Tour de France (1986, 1989 e 1990) e due volte campione del mondo (1983 e 1989) ha annunciato tramite il proprio sito di essere malato di leucemia. Il campione americano, 60 anni, ha spiegato: “Mi è stata diagnosticata una leucemia mieloide cronica. Fortunatamente, è un tipo di cancro che può essere curato, ed è un tipo di leucemia che non è pericoloso per la vita o invalidante”. La diagnosi è di venerdì scorso e LeMond inizierà a breve il trattamento di chemioterapia.