L’Aeroporto di Bergamo continua a generare nei passeggeri alti livelli di apprezzamento per la qualità dei servizi e la fruizione degli spazi, con innalzamento dei valori di riferimento che, nonostante le difficoltà generate dalla pandemia in corso, premiano lo scalo nel suo complesso facendolo emergere ancora di più nel panorama del trasporto aereo internazionale. La periodica indagine sull’indice di gradimento da parte dell’utenza aeroportuale, che rientra nel programma ASQ di Airports Council International (ACI) World e coinvolge 300 tra i più importanti aeroporti a livello mondiale, vede lo scalo bergamasco allineato al valore medio mondiale (4,4 su un massimo di 5) e superiore al valore medio europeo che è di 4,3.
I valori della qualità percepita dai passeggeri premiano in modo particolare tutte le voci riguardanti l’accessibilità, la fruizione degli spazi all’interno del terminal insieme a comfort e pulizia, la professionalità e disponibilità del personale, l’efficienza dei servizi. L’indice di soddisfazione dei passeggeri dell’Aeroporto di Bergamo raggiunge il livello più alto per i servizi rivolti ai passeggeri business, pari a 4,6 contro una media mondiale di 4,3 ed una media italiana di 4,0.  Di eccellenza assoluta il livello raggiunto dalla HelloSky Lounge che con 4,55 supera di gran lunga sia il valore medio mondiale (4,1), sia quello medio italiano (3,9).
All’Aeroporto di Bergamo viene attribuito un gradimento molto elevato per il comfort del terminal, la pulizia delle aree, la comodità dei percorsi interni e la facilità di raggiungimento dei gate di imbarco e la chiarezza dei tabelloni informativi. 
Il buon rapporto qualità prezzo emerge sia nella molto apprezzata offerta degli esercizi commerciali e di ristorazione in tutte le aree dell’aerostazione, sia per i parcheggi del terminal aeroportuale, ritenuti comodi e vicini, che si abbinano all’efficacia dei collegamenti pubblici su gomma costituendo un valore aggiunto in termini di accessibilità.
​​Di particolare rilievo l’attribuzione di eccellenza alla cortesia e disponibilità dello staff aeroportuale di SACBO, degli handler e degli Enti di Stato (Polizia di Frontiera, Guardia di Finanza e Dogana) in riferimento alla loro presenza e alla efficacia di intervento. Allora cosa aspettate!?! Venite subito a trovarci in Italia!!!