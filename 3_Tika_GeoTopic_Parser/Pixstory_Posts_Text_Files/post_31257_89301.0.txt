Friend of the Earth è lieta di invitarla ad una giornata divulgativa sul tema della Conservazione delle Farfalle. L’Italia ha la maggiore biodiversità di farfalle in Europa, ma le popolazioni delle varie specie sono in declino ed in pericolo a causa della perdita degli habitat, di pratiche agricole non sostenibili ed altre minacce. Nel corso della giornata, vari esperti forniranno informazioni precise sul tema e possibili soluzioni. Sarà inoltre riconosciuta la certificazione di sostenibilità Friend of the Earth della Casa delle Farfalle presso il Parco Policentrico Collodi-Pinocchio. Nel pomeriggio saranno proposti ai più piccoli attività ludiche ed educative.Friend of the Earth è un progetto della World Sustainability Organization (WSO), per la certificazione di prodotti e servizi che rispettano l’ambiente le specie in pericolo. I prodotti alimentari, tessili ed altri, provenienti da agricoltura ed allevamento sostenibili possono essere certificati se superano gli audit di verifica della conformità ai rigorosi requisiti di sostenibilità. Gli audit sono effettuati da revisori qualificati di organismi di certificazione indipendenti e accreditati a livello nazionale. I ristoranti che includono nei loro menu anche prodotti Friend of the Earth sono evidenziati nella App gratuita ‘Sustainable Restaurants’. Oltre mille aziende hanno prodotti certificati dagli standard WSO in oltre 70 paesi. Friend of the Earth implementa anche propri progetti di conservazione e campagne per proteggere specie e habitat in pericolo.