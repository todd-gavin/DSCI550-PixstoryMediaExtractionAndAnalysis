Come era ampiamente previsto già da alcuni giorni Luca Percassi è stato votato all’unanimità Vicepresidente della Lega serie A Calcio. Tutti d’accordo i club di Serie A, convergenti sulla figura del quarantunenne dirigente bergamasco, da dieci anni amministratore delegato dell’Atalanta, società riconosciuta da tutti come uno dei club meglio amministrati a livello economico, organizzativo e infrastrutturale. Ecco il comunicato ufficiale della Lega: “Nella riunione di questa mattina del Consiglio di Lega è stato eletto Vicepresidente Luca Percassi. La nomina è avvenuta su proposta e votazione unanime dell’intero Consiglio, con astensione dello stesso Percassi”.