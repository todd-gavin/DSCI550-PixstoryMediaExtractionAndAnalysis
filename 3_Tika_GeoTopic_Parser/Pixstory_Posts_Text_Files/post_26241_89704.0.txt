Negli ultimi anni DHL Express ha fatto la sua comparsa nel mondo della moda con una serie di collaborazioni con alcuni dei brand più inaspettati. Dalla loro capsule collection con Vetements nel 2017, fino alle sneaker in edizione limitata prodotte per il 50° anniversario passando per le loro molte sponsorizzazioni delle fashion week in tutto il mondo. Per la loro ultima iniziativa, DHL ha collaborato per la prima volta con un brand africano su un nuovo progetto di footwear. La capsule collaborativa è co-firmata con il marchio sudafricano Veldskoen, che ha recentemente presentato la reinterpretazione di una iconica scarpa del paese. L'azienda di scarpe guidata dal duo Nick Dreyer e Ross Zondagh, è nota per la creazione di alcune delle migliori scarpe artigianali del Sud Africa, ognuna delle quali è cucita a mano con un'estrema attenzione ai dettagli, al comfort e alla durata.
text by nssmagazine