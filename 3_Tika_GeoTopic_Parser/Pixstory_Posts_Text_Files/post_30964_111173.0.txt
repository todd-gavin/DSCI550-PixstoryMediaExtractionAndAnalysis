Termina oggi il contratto di Alvaro Morata con la Juventus. L'attaccante spagnolo rientrerà all'Atletico Madrid dopo il prestito dell'ultima stagione,  in attesa di capire quale sarà il suo futuro. Morata, reduce dalla sua seconda esperienza con la maglia bianconera, ha dimostrato ancora una volta il suo attaccamento alla società di Torino con un lungo post di ringraziamento pubblicato sul suo profilo Instagram: "Una delle cose più belle che mi sono capitate nella mia vita è stata avere l’opportunità di indossare questa maglia, ma ancor di più avere la possibilità di far vedere ai miei figli cosa vuol dire “Juventus” come forma di vita e questo lo porteranno sempre nel cuore. Edoardo è nato a Torino e sono orgoglioso di questo. Grazie a tutti i miei compagni, staff e direttori, ai magazzinieri, fisioterapisti, medici e tutte le persone che lavorano dietro le quinte tante ore per noi… grazie di cuore siete persone meravigliose! A voi tifosi grazie mille per il vostro sostegno e una cosa è chiara: ho sempre difeso questa maglia con tutte le mie forze e sarò sempre juventino. Grazie di tutto FINO ALLA FINE juventus ❤️".