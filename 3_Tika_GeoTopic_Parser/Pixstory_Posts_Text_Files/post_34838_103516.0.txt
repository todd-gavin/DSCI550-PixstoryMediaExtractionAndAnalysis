La pazza idea dell’Inter di provare ad accontentare Lukaku e riportarlo a Milano potrebbe favorire la Roma sulla trattativa con Dybala. Mourinho non ha mai nascosto il suo interesse per il quasi ex juventino, ma l’ingaggio richiesto di 7 milioni di euro è troppo per le casse giallorosse. Il tecnico portoghese metterebbe Dybala al centro del progetto, gli costruirebbe la squadra attorno per provare a vincere più di quest’anno, ma la concorrenza dell’Inter, squadra che lo stesso argentino avrebbe scelto, è un ostacolo non da poco per la Roma.

In tutto questo, si diceva, potrebbe rientrare anche Lukaku che da tempo vorrebbe lasciare il Chelsea per tornare in nerazzurro. Se l’Inter lo riporterà a Milano non ingaggerebbe Dybala lasciando quindi spazio alla Roma.

Per fare cassa e migliorare la squadra la Roma starebbe pensando a una cessione importante. Zaniolo è il primo della lista anche se un giovani di grandi prospettive come lui forse starebbe meglio alla dipendenza di Mourinho. Insomma, ci sono ancora tanti calcoli da fare. D’altronde il calciomercato deve ancora iniziare.