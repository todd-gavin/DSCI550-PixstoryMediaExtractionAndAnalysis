Da gennaio Duvan Zapata ha giocato solamente 14 minuti con l'Atalanta a causa di forti problemi all'adduttore tanto da comprometterne l'impiego fino al termine della stagione. Invece un post con un video condiviso dallo stesso giocatore colombiano hanno riacceso le speranze del popolo bergamasco di poter rivedere in campo l'attaccante nel finale di stagione.

"Manca poco", ha scritto Zapata allegando un video in cui lavora in palestra con elastico e pesi e facendo riabilitazione.

Nelle ultime giornate, anche per l'assenza di Zapata, l'Atalanta ha perso terreno nei confronti della Juventus e, di conseguenza, per un piazzamento Champions. L'attaccante colombiano, non a caso, è stato il miglior marcatore dei nerazzurri del 2021/22 con 12 gol tra campionato e Coppa. Il suo ritorno prima del previsto è stato caldeggiato anche da Gasperini che in conferenza ha detto di sperare di riaverlo per l'ultimo mese di partite.