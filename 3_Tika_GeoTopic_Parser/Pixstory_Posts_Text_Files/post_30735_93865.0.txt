L'Italia resta dentro al torneo di Montecarlo grazie a Jannik Sinner. L'altoatesino ha battuto 57 61 63 il russo Andrey Rublev e si qualifica per i quarti di finale, dove incontrerà il tedesco Sascha Zverev. Il match era iniziato in salita per Sinner, il quale ha perso subito il servizio. La rincorsa a Rublev si era completata con il break del 5-5, subito controbrekkato dal russo per il 5-7 finale. Anche il secondo set è iniziato con Sinner che perde subito il servizio, poi Rublev si innervosisce per le richieste di intervento  medico da parte dell'azzurro, per via delle vesciche che già lo avevano costretto al ritiro a Miami, ed esce clamorosamente dalla partita. Sinner vince il secondo set 6-1. Terzo set che inizia senza break, poi tre game in cui chi serve perde portano l'italiano in vantaggio 3-2. Da lì in poi sarà solo Sinner a togliere ancora una volta il servizio a rivale, per poi chiudere 6-3.