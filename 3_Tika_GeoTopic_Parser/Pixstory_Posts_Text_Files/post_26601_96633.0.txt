A$AP Rocky e Rihanna sono stati visti insieme per la prima volta a Los Angeles, sabato sera, dopo l’arresto di mercoledì scorso che ha coinvolto il rapper americano. I due hanno trascorso la serata al ristorante Giorgio Baldi insieme ad amici e famigliari per il baby shower del figlio in arrivo della coppia. Look audace per Riri, ormai agli sgoccioli della sua gravidanza.

Negli ultimi giorni si era vociferato che la cantante, provata dall‘arresto del compagno, avesse intenzione di cancellare il baby shower, come riferito dal The Sun. A$AP Rocky è stato arrestato mercoledì all’aeroporto di Los Angeles, di ritorno da una vacanza alle Barbados assieme a Rihanna, per una presunta sparatoria che lo vedrebbe coinvolto, avvenuta a novembre 2021. Il rapper è stato rilasciato il giorno dopo dietro il pagamento di una cauzione di 550.000 dollari.