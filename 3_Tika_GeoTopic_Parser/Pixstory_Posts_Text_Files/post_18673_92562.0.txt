La Norvegia non porta bene alla Roma. E' arrivata l'ennesima sconfitta contro il Bodo/Glimt all'andata dei quarti di finale della Conference League. Il risultato finale di 2-1 non compromette il passaggio del turno, ma la squadra di Mourinho dovrà comunque ribaltare il risultato tra sette giorni allo stadio Olimpico.

A partire meglio sono stati i giallorossi, anche se la partita è stata tutt'altro che vivace. Agli sgoccioli del primo tempo il vantaggio con un'azione tutta di prima con Mkhitaryan che serve in area Pellegrini e quest'ultimo che col sinistro piazza sotto l'incrocio. La ripresa però si apre male per gli uomini di Mou e al 56' è pareggio: tiro a giro dal limite dell'area di Wembangomo e deviato decisiva di Saltnes. Colpevole Rui Patricio che non blocca una palla abbastanza semplice. Quando la partita sembrava destinata a terminare in pareggio ecco il gol partita a un minuto dalla fine. Ancora un deviazione, questa volta di Vina su un colpo di testa di Vetlesen, e il Bodo/Glimt porta a casa il primo dei due confronti.

Bodo/Glimt-Roma 2-1

Reti: 43' Pellegrini (R), 56' Saltnes (B), 89' Vetlesen (B)

Bodo/Glimt (4-3-3): Haikin; Sampsted, Moe (90' Kvile), Hoibraten, Wembangomo; Vetlesen, Hagen, Saltnes; Koomson (82' Mugisha), Espejord (77' Boniface), Pellegrino. All. Knutsen
Roma (3-4-2-1): Rui Patricio; Mancini (69' Smalling), Kumbulla, Ibañez; Karsdorp, Sergio Oliveira, Cristante, Zalewski (65' Viña); Pellegrini, Mkhitaryan (65' Shomurodov); Abraham. All. Mourinho
Arbitro: Serdar Gozubuyuk (Olanda)