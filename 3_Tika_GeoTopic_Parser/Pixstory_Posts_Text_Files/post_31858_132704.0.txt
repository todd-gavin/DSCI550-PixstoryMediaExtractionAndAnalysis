Con Carovana delle Alpi Legambiente fa tappa in Vallaccia, spettacolare valle d'alta quota e sito naturalistico di interesse europeo, per anni minacciato dal progetto di realizzazione di un impianto di collegamento con il comprensorio sciistico di Livigno. Minaccia sventata grazie ad una lunga battaglia giudiziaria sostenuta da Legambiente e giunta, dopo numerosi appelli, a sentenza definitiva. Ora però è urgente ripristinare lo stato dei luoghi, abbattendo le opere illegalmente realizzate.
Appuntamento per la stampa martedì 23 agosto alle ore 10,30 parcheggio della Vallaccia (Pont de Rèz, loc. Trepalle), SS 301, da dove (15 min.) si raggiungerà l'area della prevista stazione di partenza dell'impianto Vallaccia-Monte della Neve, per documentare lo stato dei luoghi dopo il dissequestro disposto a giugno dalla magistratura per dar corso agli abbattimenti.