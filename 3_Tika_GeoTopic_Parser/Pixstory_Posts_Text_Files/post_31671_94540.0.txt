Il marchio Dyson è da decenni sinonimo di geniale innovazione tecnologica. Eppure il suo successo ha avuto inizio con ben 5126 prototipi realizzati e scartati dal fondatore in soli quattro anni, prima di arrivare a una soluzione – la 5127a – soddisfacente per il suo celebre aspirapolvere ciclonico. Oggi, per la prima volta, James Dyson si racconta nella sua autobiografia, Innovation. La mia storia, rivelandoci la fonte di ispirazione dietro le sue celebri invenzioni, i segreti per avviare un’impresa di successo e tanti aneddoti, in un libro proiettato verso un’originalissima visione del futuro. 