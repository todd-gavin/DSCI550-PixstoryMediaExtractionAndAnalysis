Le voci che ormai si rincorrevano da parecchi mesi sono state confermate dallo stesso Kessie del Milan. L'ivoriano, intervistato da Canal+ Afrique, ha messo la parola fine al suo rapporto con il club rossonero il cui contratto scadrà a fine giugno. "Mi resta un mese di contratto, ma il rinnovo è impossibile", ha detto Kessie, "Sono arrivato al Milan per un progetto di 5 anni: siamo tornati in Champions e abbiamo riportato lo Scudetto in rossonero. Penso sia il miglior modo di partire".

La scorsa estate Kessie aveva dichiarato che avrebbe prolungato con il Milan e che non sarebbero state importanti le cifre. Invece pare che proprio l'ingaggio sia stato il punto di rottura tra l'entourage del centrocampista e la dirigenza rossonera.

Ora Kessie potrà accasarsi in qualunque squadra a parametro zero. Pare che la sua prossima squadra sarà il Barcellona.