L'incontro di questa mattina tra la Juventus e l'entourage del calciatore argentino tenutosi alla Continassa si è concluso dopo due ore con un nulla di fatto. La società bianconera e Paulo Dybala sono sempre più distanti e ormai sembra molto probabile che il fantasista lascerà Torino a fine stagione a parametro zero.
Terreno di scontro il passo indietro della Juventus sull'offerta di 8 milioni più 2 di bonus avanzata in un primo momento in autunno. I numerosi infortuni in cui è incappato Dybala negli ultimi anni hanno convinto i vertici della Vecchia Signora a ripensare l'offerta, cosa che non è piaciuta alla controparte. 
A Dybala guardano ora Inter, Tottenham e Atletico Madrid, mentre la Juventus potrebbe virare su Nicolò Zaniolo.