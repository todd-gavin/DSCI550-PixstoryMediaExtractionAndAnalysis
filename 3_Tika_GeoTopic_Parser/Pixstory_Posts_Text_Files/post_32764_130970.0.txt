La Roma batte la Cremonese 1-0 all'olimpico con un gol di Smalling e balza a quota 6 punti in classifica come solo Inter e Napoli dopo due giornate di campionato, ma per Mourinho ci sono due grosse grane: ieri in allenamento si è infortunato Gini Wijnaldum, il centrocampista olandese si è rotto la tibia e dovrà stare fuori almeno 4 mesi. Nella serata, invece, Zaniolo è uscito dal campo al temine del primo tempo con una spalla lussata, ne avrà per tre settimane. Nell'altro match di giornata la Juventus non riesce a espugnare il Marassi e pareggia 0-0 in casa della Sampdoria.