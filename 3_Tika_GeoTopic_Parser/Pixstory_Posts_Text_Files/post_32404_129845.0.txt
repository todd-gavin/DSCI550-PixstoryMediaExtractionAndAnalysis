Agli "European Championships" di Monaco di Baviera giornata interlocutoria per l'Italia nell'Atletica leggera ma grandi soddisfazioni da altre discipline quali canoa e ginnastica artistica. Andrea Di Liberto e Manfredi Rizza si laureano campioni d'Europa nel K2 200 metri, battendo per 11 millesimi sulla Polonia. Al mattino era arrivato anche il bronzo di Carlo Tacchini nel C1 1000 maschile. Ma il colpo grosso del giorno l'ha fatto il team di ginnastica artistica maschile, con gli azzurri Abbadini, Bartolini, Casali, Cingolani e Levantesi bravi a conquistare la medaglia d'argento alle spalle degli imbattibili britannici, beffando nel finale una consistente Turchia, bronzo. Nell'atletica la 4x400 maschile non va oltre l'ottavo e ultimo posto in finale, mentre avanza alla semifinale dei 100hs femminili la Di Lazzaro (non parte la Bogliolo). Delusione, anche al mattino dalla marcia, con il campione olimpico e mondiale Massimo Stano che, causa crampi, Ã¨ giunto ottavo. Prima di lui Francesco Fortunato, quinto, a poco meno di un minuto dall'oro Alvaro Martin. Nella gara femminile stesso posto per Valentina Trapletti, quinta, nella gara vinta dalla greca Antigoni Ntrismpioti.