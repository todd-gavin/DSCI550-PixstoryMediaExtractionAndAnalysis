In casa si possono avere piante cespugliose, piccole piante da tavolo, piante rampicanti, piante profumate, piante di grandi dimensioni e piante cespitose. Le piante assomigliano spesso a delle sculture. A volte per ritrovare il sapore di un'epoca passata è sufficiente collocare una pianta dalle medie fattezze in un elegante portavaso sistemato sopra un bel piedistallo.

Tra le piante consigliabili per ambienti interni, quelle di cui vi voglio parlare io sono la Dieffenbachia e la Alocasia, dall’aspetto esotico e rigoglioso, molto semplici da gestire.

La Dieffenbachia, ad esempio, non necessita di particolari condizioni termiche, basterà che la temperatura non scenda sotto i 15 gradi. Per il resto sarà perfetto posizionarla in un punto dell’appartamento con una buona illuminazione, evitando però il contatto diretto con i raggi del sole o con le correnti dirette d’aria. I fusti sono molto carnosi, quindi tendono a trattenere molta acqua, per l’annaffiatura basterà un minimo dosaggio di acqua. Per una migliore manutenzione sarebbe ottimo spolverare le foglie con un nebulizzatore di H2O.

L’alocasia, proprio come la dieffenbachia, necessita di un luogo luminoso ma comunque distante dai raggi diretti del sole. Le sue foglie gigantesche, molto simpatiche alla vista, necessitano di essere pulite ogni 20/30 giorni con una spugnetta umida. L’innaffiatura va sempre dosata.

se, come me, avete il pollice nero invece che verde, vi potete lanciare sui cactus, che hanno bisogno di molta meno manutenzione!