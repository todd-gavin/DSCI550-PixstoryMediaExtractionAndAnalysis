Il Milan dovrà fare a meno di Zlatan Ibrahimovic per almeno le prossime due partite, quella di campionato contro il Genoa e la semifinale di andata di Coppa Italia contro l’Inter. L’attaccante svedese dovrà rimanere a riposo per una decina di giorni per il sovraccarico al ginocchio che gli ha fatto già saltare l’ultima partita di campionato che i rossoneri hanno giocato contro il Torino (0-0) domenica sera.

Da quanto si apprende, Ibra dovrà essere sottoposto a delle terapie per accelerare i tempi, ma prima di una settimana e mezza non ce la farà a tornare in campo.