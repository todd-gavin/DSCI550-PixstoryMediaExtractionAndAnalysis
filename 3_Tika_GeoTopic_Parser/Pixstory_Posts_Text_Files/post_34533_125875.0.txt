Il Barcellona potrà schierare regolarmente i nuovi acquisti per l'esordio in campionato contro il Rayo Vallecano. Il club catalano è riuscita infatti a iscrivere regolarmente alla Liga 2022-23 tutti i nuovi giocatori, anzi per la precisione 6 su 7 perché è rimasto ancora fuori Koundé che sarà registrato più avanti. Questo grazie ai 100 milioni di euro incassati con la cessione di una quota dei Barça Studios.

Le iscrizioni riguardano i rinnovi di Dembelé e Sergi Roberto, ma anche i nuovi arrivi Kessié, Lewandowski, Raphina e Christensen. In questo modo Xavi li avrà tutti a disposizione questa sera per la prima di campionato.