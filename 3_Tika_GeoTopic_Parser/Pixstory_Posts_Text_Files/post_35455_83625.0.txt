Ruslan Malinovskyi è il protagonista assoluto della serata europea dell’Atalanta. Il falso nueve nerazzurro ha infatti messo a segno una splendida doppietta personale che ha permesso ai bergamaschi di passare il turno e qualificarsi per gli ottavi di finale. Tutto questo nel giorno più difficile per lui. Già dal mattino si era speso insieme alla moglie per appelli contro la guerra scoppiata tra Russia e Ucraina. Era incerta persino la sua presenza in campo questa sera. Ecco le parole del tecnico nerazzurro Gian Piero Gasperini che ha spiegato cosa si sono detti prima della partita lui e Malinovskyi: "Gli avevo chiesto se si sentisse di giocare prima della gara. Sono contento per lui, per questa doppietta: il calcio a volte non risolve i problemi, ma
può dare un piccolo contributo per rendere tutti più vicini.”