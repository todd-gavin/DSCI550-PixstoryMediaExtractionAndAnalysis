Il fermo di Tiemoué Bakayoko, centrocampista del Milan scambiato per un malvivente senegalese dalla Polizia, continua a far discutere. Oltre alle scuse, dalle forze dell'ordine sono arrivati anche i complimenti al calciatore, definito un "cittadino modello" per il comportamento tenuto. Il calciatore, però, su Instagram ha postato un video dove riflette su quanto accaduto: "Le autorità milanesi hanno dichiarato che è stato un errore, che si sono resi conto della cosa solo sul momento. L’errore è umano, non ho alcun problema da questo punto di vista, ma il modo e la metodo utilizzati sono stati per me un problema. Credo si sia andati oltre". Oltre a criticare i modi, Bakayoko pone una domanda: "Perché non mi hanno fatto un controllo adeguato semplicemente chiedendomi i documenti del veicolo? Nel video pubblicato sui social network non vediamo tutto. Questa è la parte più tranquilla di quanto è successo. Ho avuto una pistola a un metro di distanza da me, sul lato del finestrino del passeggero. Hanno chiaramente messo le nostre vite in pericolo".