ഒരു അദ്ധ്യയന വർഷം കൂടി സമാഗതമായിരിക്കുന്നു. അറിവും വിനോദവും സൗഹൃദവും ഇഴചേർന്ന ഇവാനിയോസിന്റെ മണ്ണിലേക്ക് പുത്തൻ പ്രതീക്ഷകളുമായി എത്തിയ ഓരോ വിദ്യാർത്ഥിയേയും കെ എസ് യു മാർ ഇവാനിയോസ് കോളേജ് യൂണിറ്റ് സ്വാഗതം ചെയ്യുന്നു. ചരിത്രത്തെ മറച്ചു പിടിക്കുകയും, വസ്തുതകളെ വളച്ചൊടിക്കുകയും ചെയ്യുന്ന ജനാധിപത്യ വിരുദ്ധതയുടെ ഈ കാലഘട്ടത്തിൽ ഇവാനിയോസിൽ രാഷ്ട്രീയ ചരിത്രത്തിനു തുടക്കം കുറിച്ച കെ എസ് യു യൂണിറ്റ് എന്നും വിദ്യാർത്ഥികളുടെ അവകാശസംരക്ഷണങ്ങൾക്ക് വേണ്ടി മുന്നിലുണ്ടാകും.ഇവാനിയോസിന്റെ മണ്ണിൽ ആദ്യമായി അമ്പിളി അരവിന്ദൻ കലാകിരീടം എത്തിച്ചതും, നിലാവ്, ഉത്സവം എന്നീ പേരുകളിൽ ഇവാനിയോസിലെ ആദ്യത്തെ ഇന്റർ കോളേജിയേറ്റ് ഫെസ്റ്റുകൾ സംഘടിപ്പിച്ചതും കെ എസ് യുവിന്റെ നേതൃത്വത്തിലാണ്.
ചരിത്രം പറഞ്ഞു വീമ്പിളക്കാൻ മാത്രം അല്ല മറിച്ചു ഇരുൾ മൂടിയ കോവിഡ് കാലഘട്ടത്തിലും അതിനു ശേഷവും വിദ്യാർത്ഥികളുടെ ആവശ്യങ്ങൾക്കു വേണ്ടി പോരാടാനും വിദ്യാർത്ഥികളുടെ പഠനത്തിനും വിനോദത്തിനും കലാകായിക മികവുകൾക്കും പിന്തുണ നൽകാനും കെ എസ് യു മുന്നിൽ നിന്ന് ഉണ്ട്.
*കാർമേഘങ്ങൾ പിളർന്നു ആകാശം നീലിക്കും വരെ പോരാട്ടം തുടരും.*
