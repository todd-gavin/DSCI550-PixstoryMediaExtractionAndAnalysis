Era il tennista italiano più atteso in questa edizione del prestigioso torneo inglese di Wimbledon, Matteo Berrettini. Dopo la vittoria a Stoccarda e al Queen’s, il vicecampione 2021 si presentava in gran forma all’appuntamento con l’erba londinese. Tutto è però sfumato a causa del Covid: risultato positivo al test, il forte atleta romano ha dovuto dare forfait proprio nella giornata in cui avrebbe dovuto giocare contro il 
cileno Garin. L’annuncio è arrivato dal tennista direttamente sulla sua pagina Instagram: “Con il cuore spezzato devo annunciare di dovermi ritirare da Wimbledon per essere positivo al test del Covid. Avevo dei sintomi influenzali e nei giorni scorsi avevo deciso di stare isolato. Nonostante non sia niente di grave, ho deciso che la cosa più importante era fare un nuovo test questa mattina per proteggere la salute e la sicurezza dei giocatori e di tutte le persone coinvolte nel torneo. Non ho parole per descrivere il mio profondo dispiacere. Il sogno, per quest'anno, è svanito, ma vi prometto che tornerò più forte di prima. Grazie per il supporto”.

Foto: Instagram matberrettini