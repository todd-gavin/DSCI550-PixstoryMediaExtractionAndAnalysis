Marassi ha salutato il Genoa, retrocesso a testa alta dopo una lotta fino all’ultimo (o quasi) minuto di questo campionato di Serie A. Già condannata alla retrocessione al termine della 37esima e penultima giornata, il Grifone ha affrontato in casa il Bologna per una partita dal sapore dell’Arrivederci. Un match in cui hanno trovato spazio molti giovani e molte seconde linee, che però si è conclusa comunque con la sconfitta finale. A vincere è stato infatti proprio il Bologna di Sinisa Mihajlovic, a cui è bastato il gol di Musa Barrow per chiudere la stagione con un acuto. I felsinei terminano dunque a 46 punti provvisoriamente in dodicesima posizione, con il rischio di essere sorpassati soltanto dall’Udinese impegnata domani contro la Salernitana. 

Foto: Instagram officialbolognafc