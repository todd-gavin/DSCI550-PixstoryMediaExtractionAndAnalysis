La decisione si è fatta attendere più di due ore rispetto al momento in cui, alle 19.00, era stato convocato in Direzione gara per discutere dell’accaduto. Alla fine, però, nessuna salvezza per Sergio Perez dinanzi a un collegio dei commissari che, in questo weekend, si è fin qui rivelato inflessibile dinanzi alle infrazioni sui limiti 
della pista. Così, il messicano della Red Bull perderà tutti i tempi in Q3, sessione in cui non avrebbe dovuto gareggiare, e anche il miglior tempo – irregolare per un’escursione sul cordolo di curva 8 – in Q2. Checo lascerà dunque la sua quarta posizione a George Russell scivolando addirittura in tredicesima piazza.

Foto: Instagram checoperez