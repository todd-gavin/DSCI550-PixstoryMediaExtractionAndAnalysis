Un salto incredibile a 140 metri di distanza regala la medaglia d'oro a Marius Lindvik, saltatore sugli sci norvegese che ha fatto un secondo turno di gara impareggiabile e con un punteggio finale di 296.1. Un risultato che lascia l'amaro in bocca al giapponese Ryoyu Kobayashi, il favorito sin dall'inizio e primo al termine della prima serie.

Male per l'Italiano Giovanni Bresadola che non si è qualificato al secondo turno. Dopo il primo salto da 127 metri l'atleta azzurro è uscito piazzandosi al 35esimo posto. Tra le esclusione eccellenti anche quelle di due tra i possibili medagliati, i norvegesi Tande e Johansson.