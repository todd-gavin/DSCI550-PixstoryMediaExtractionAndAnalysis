Niente da fare per il Friburgo: la Federazione tedesca ha respinto il ricorso presentato dal club contro il Bayern Monaco, colpevole di aver schierato accidentalmente 12 giocatori in campo per 17 secondi della partita disputata sabato e vinta dai bavaresi per 4-1. Il Friburgo chiedeva la vittoria a tavolino che gli avrebbe consegnato 3 punti d'oro per la rincorsa alla zona Champions League.
Riguardo all'episodio di domenica, la federcalcio ha ritenuto che la responsabilità principale di quanto accaduto sia stata dell'arbitro del match, mentre il Bayern è stato giudicato colpevole solo in minima parte, in maniera non sufficiente per ribaltare il verdetto del campo. I dirigenti del Friburgo hanno dichiarato di accettare la decisione dei giudici e non insisteranno a far valere le proprie ragioni.