Con un terzo quarto impressionante, a ruolo invertiti del tutto simile al parziale che era costato loro la sconfitta in gara 1, i Warriors pareggiano la finale NBA contro i Celtics. Gara 2 si è chiusa sul 107-88 per i padroni di casa, scappati via dopo l'intervallo con un punteggio di 35-14 nei 12 minuti successivi al rientro in campo. Boston era partita meglio, con un Tatum ritrovato dopo una gara 1 giocata sotto i suoi standard, tanto da portarsi sul +8 nel primo quarto. E' soprattutto Steph Curry a guidare i suoi nel momento più difficile, prima di trovare il supporto per la fuga decisiva anche da elementi della panchina come Jordan Poole e Gary Payton II, al rientro dall'infortunio. Partita chiusa a inizio ultimo quarto, con i Warriors ormai a +23 e Boston che svuota la panchina. Curry ne segna 29, Poole 17. Tra gli ospiti, 28 per Tatum e 17 per Jayleen Brown, i migliori fin dal tentativo di fuga iniziale.