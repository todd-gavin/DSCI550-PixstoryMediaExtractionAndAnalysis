A due giorni dall'inizio dei giochi olimpici invernali di Pechino tegola sulla nazionale degli Stati Uniti. La portabandiera, nonché punta di diamante del bob a stelle e strisce Elana Meyers Taylor è risultata positiva al Covid. A rischio la sua partecipazione, anche se le gare di bob femminile inizieranno tra oltre una settimana, il 13 febbraio, quindi potrebbe avere il tempo di negativizzarsi. L'atleta americana non riuscirà invece a essere negativa per l'inizio dei Giochi e quindi gli Usa sono costretti a cambiare il portabandiera.