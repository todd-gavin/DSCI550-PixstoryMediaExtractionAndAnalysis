Serata sfortunata per i tre italiani che militano nel Toronto. Nel match di MLS contro il New England Revolution, una partita che vedeva i canadesi favoriti, non sono andati oltre il pareggio nonostante le occasioni. Prima tra tutte il calcio di rigore assegnato al Toronto: sul dischetto si è presentato Lorenzo Insigne che però si è visto parare il suo tiro. 

Ci ha provato anche Bernardeschi a sbloccare la partita con un bel tiro da fuori area, ma la palla, indirizzata sotto l'incrocio alla sinistra del portiere, si è stampata contro la traversa. Al triplice fischio è pari per 0-0.