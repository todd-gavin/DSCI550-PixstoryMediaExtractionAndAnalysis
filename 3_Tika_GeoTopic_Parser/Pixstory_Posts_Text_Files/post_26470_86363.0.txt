Adidas chiude lo scorso anno con ricavi in crescita del 16% in tutti i mercati, a quota 21,2 miliardi di euro, nonostante diversi fattori esterni abbiano pesato sia sulla domanda che sull’offerta durante tutto l’anno, con un forte slancio soprattutto nelle regione dell’ EMEA, Nord America e America Latina, con le vendite cresciute rispettivamente del 24%, 17% e 47%.
Sono questi i risultati del produttore di abbigliamento sportivo nel 2021, un anno positivo con il margine lordo che è aumentato del 50,7% grazie a un aumento delle vendite a prezzo pieno e a una migliore gestione dell’inventario, mentre il margine operativo aumenta di 5,3 punti percentuali al 9,4%. Cresce anche l’utile netto delle operazioni continue di oltre 1 miliardo di euro, attestandosi a quota 1,492 miliardi di euro.