Uno stiramento al polpaccio durante il torneo Atp di Rio de Janeiro non consentirà a Fabio Fognini di prendere parte alla sfida tra Italia e Slovacchia dei prossimi 4-5 marzo. Match valido per il turno preliminare di Coppa Davids. Il tennista azzurro è stato sostituito da Stefano Travaglia, 30enne di Ascoli Piceno numero 112 nella classifica Atp, alla sua seconda apparizione nella massima competizione tennistica per squadre nazionali. L'esordio di Travaglia era avvenuto due anni fa a Cagliari contro la Corea del Sud.

Insieme a Travaglia faranno parte della sfida alla Slovacchia anche Jannik Sinner, il vero leader del quintetto anche se di fresca eliminazione a Dubai per mano del polacco Hubert Hurkacz, Lorenzo Sonego, Lorenzo Musetti e Simone Bolelli.