Domani, sabato 14 maggio, esce “AMORE [FINO A PROVA CONTRARIA]”, il nuovo album del cantautore friulano PIERO SIDOTI. Contiene i singoli “Un Posto” e “Cosmico” usciti nei mesi scorsi.
Il cantautore presenterà la sera stessa all’Auditorium di Talmassons a Udine dalle ore 20:45 lo spettacolo dedicato all’album. Scritto dallo stesso Piero Sidoti, “Amore [fino a prova contraria] è un album che ha come comune denominatore i sentimenti e le emozioni, dove si cantano storie d'amore imperfette, sbagliate e splendide, ma soprattutto storie d'amore umane.
Lo spettacolo è una meditazione narrata e cantata sotto forma di fiaba, dove le canzoni di Sidoti trovano casa. È un viaggio meditativo per conoscere, prendere consapevolezza e accogliere tutto il nostro mondo interiore, senza forzature, accettando anche le nostre parti più oscure, senza identificarsi con esse e imparando così a lasciare e lasciarsi andare. È un percorso dentro di noi, per rinascere e prendere contatto con la nostra parte più vera.