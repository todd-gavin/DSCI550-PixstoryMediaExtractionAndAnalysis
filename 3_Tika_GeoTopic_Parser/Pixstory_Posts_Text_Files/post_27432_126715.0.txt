Non ci sono state grosse sorprese né stravolgimenti, nel secondo ePrix di Seoul che ha chiuso il Mondiale 2022 di Formula E. Il secondo posto alle spalle di Edoardo Mortara, è stato più che sufficiente a Stoffel Vandoorne per portare a casa il primo titolo della carriera in Formula E. Niente da fare, invece, per l'unico rivale ancora in gioco, Mitch Evans, settimo dopo una qualifica problematica. Tra i costruttori, è ancora la Mercedes a vincere il titolo per il secondo anno consecutivo: il modo migliore per dire addio alla categoria elettrica con due Mondiali Costruttori in tasca. La Formula E andrà adesso in vacanza in attesa dell'esordio delle monoposto di Gen3, in programma per il 14 gennaio 2023, da Città del Messico.

Foto: fiaformulae.com