PL1 e PL2 nel segno della rossa. Nella prima mattinata italiana si sono disputate le prime due sessioni di libere del Gran Premio d'Australia con una Ferrari subito molto veloce, ma una Red Bull che non sembra lontana, soprattutto con Verstappen. Nelle PL1 ha chiuso in testa Carlos Sainz con il tempo di 1.19.806, quasi sei decimi meglio di Leclerc e Perez con Verstappen quarto a 8 decimi. Nelle PL2 è arrivato il riscatto di Leclerc, che ha sfruttato una pista in migliori condizioni per chiudere in 1.18.978, 245 millesimi davantia Verstappen e 4 decimi innanzi al proprio compagno. Sul passo gara Ferrari e Red Bull hanno fornito prestazioni simili. Domani alle 5 sarà la volta delle PL3 e alle 8 delle qualifiche all'Albert Park di Melbourne.