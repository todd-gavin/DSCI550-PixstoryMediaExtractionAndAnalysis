L’annuncio che Louis Vuitton sfilerà con la sua collezione Cruise 2023 al Salk Institute di San Diego il prossimo 12 maggio, lo stesso dove a Gennaio è stata scattata una campagna di Dior, è solo l’ultimo di una stringa di simili decisioni da parte di grandi brand che hanno scelto di presentare le proprie collezioni in America. Il prossimo 21 maggio, Balenciaga porterà il suo show SS23 a New York mentre qualche giorno prima, il 19 maggio, Dior Homme farà sfilare la collezione SS23 a Los Angeles. Sempre quest’anno, quattro settimane fa, fu Alexander McQueen a sfilare a New York – trend iniziato da Gucci e dalla sua Love Parade di novembre sulla Hollywood Walk of Fame di Los Angeles. Questa attenzione posta sugli Stati Uniti e la California nello specifico potrebbe essere il risultato di una confluenza di diversi fattori: nominalmente, il crescente ruolo di Los Angeles come hub per nuove generazioni di designer, da veterani come Jerry Lorenzo e Eli Russell Linnetz a giovani professionisti emergenti; la sempre più decisiva importanza del mercato americano nelle dinamiche globali dell’industria del lusso sul piano delle vendite, il sorgere di una strettissima sinergia tra l’industria della moda e quella delle celebrity americane ma anche l’attuale prolungamento del lockdown in Cina che ha di recente visto in megalopoli come Shanghai milioni di persone tornare a isolarsi in casa.

https://www.nssmag.com/it/fashion/29535/brand-united-states