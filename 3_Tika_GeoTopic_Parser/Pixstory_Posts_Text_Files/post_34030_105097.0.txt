Quattro giorni fa, a Glasgow, in casa della Scozia, Andriy Yarmolenko aveva siglato la rete dell'1-0 nella semifinale playoff per il Mondiale in Qatar. Dopo il suo gol, erano arrivati quelli di Yaremchuk e Dovbyk, che avevano spinto ancor di più un intero Paese a credere nel sogno della Coppa del Mondo, scacciando almeno per 90’ i pensieri e le paure. 

Oggi, però, la Dea bendata del calcio volta le spalle proprio a chi, poche ore prima, era diventato eroe del popolo. Una deviazione di testa sulla punizione di Gareth Bale punisce l'Ucraina e capitan Yarmolenko spezzando ogni sogno di gloria. 

In Qatar, infatti, ci sarà il Galles, che conquista così la seconda qualificazione ad un Mondiale della sua storia, dopo quella del 1958.