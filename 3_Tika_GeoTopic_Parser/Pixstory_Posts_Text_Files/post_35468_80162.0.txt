L’allenatore della Lazio Maurizio Sarri ha parlato quest’oggi nella consueta conferenza stampa pre gara sbottando pesantemente su come sia costituita la coppa nazionale italiana. "Questa Coppa Italia è una delle competizioni più antisportive al mondo.” - Ha esordito l’allenatore in vista di Milan-Lazio di domani - "Dispiace che la competizione sia così strutturata. Non ho mai visto niente di simile al mondo. Con un sorteggio che non si sa dove, da chi e quando viene effettuato". Sulla formazione che schiererà domani sera ha invece glissato: "C'è tempo per sceglierla. Noi comunque siamo in una situazione che non ci consente di concentrarci solo su una competizione: dobbiamo sparare tutte le cartucce".