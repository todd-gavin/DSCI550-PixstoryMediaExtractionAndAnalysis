Nuova emergenza in casa Roma: José Mourinho dovrà fare i conti con numerose assenze in vista del match contro l'Hellas Verona.

Nella giornata di venerdì, infatti, tramite i canali ufficiali del club sono state comunicate ben quattro nuove positività al Covid-19. Al momento, l'identità dei calciatori non è stata resa nota. 

A questi si aggiunge Nicolò Zaniolo che, dopo il turno di squalifica scontato contro il Sassuolo, salterà anche il prossimo impegno a causa di un problema al quadricipite della gamba destra. Tra gli assenti per i giallorossi, oltre allo squalificato Gianluca Mancini e agli infortunati Spinazzola ed El Shaarawy, anche Carles Perez, Mkhitaryan e Shomurodov.


Crediti foto: Profilo Twitter As Roma