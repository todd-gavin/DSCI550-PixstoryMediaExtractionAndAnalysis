Alle Olimpiadi invernali di Pechino ha esordito la gara a squadre miste dello snowboard cross e per l'Italia è subito medaglia grazie a Michela Moioli e Omar Visintin. 
I due azzurri hanno chiuso la finale al secondo posto alle spalle di Stati Uniti 1 e davanti a Canada 3. Protagonista anche Italia 2 di Lorenzo Sommariva e Caterina Carpano che ha chiuso quarta.
Nelle due discese decisive, Visintin e Moioli hanno chiuso entrambi secondi, mentre Sommariva e Carpano (caduta senza conseguenze) quarti.
Per Visintin è il secondo podio di queste Olimpiadi dopo il bronzo vinto nel singolare, per Moioli è la rivincita dopo l'eliminazione in semifinale nella gara femminile in cui era tra le favorite.