Tutto pronto per lo sbarco di Arturo Vidal al Flamengo. L'ex centrocampista dell'Inter è atterrato ieri all'aeroporto Jobim di Rio de Janeiro e ora incontrerà la dirigenza del club brasiliano, sosterrà le visite mediche e poi firmerà il nuovo contratto. Il cileno ha rescisso il contratto che lo legava ai nerazzurri, ricevendo una buonuscita che secondo le indiscrezioni è stata di 4 milioni  di euro. Vidal, che in serata ha assistito al successo del Flamengo negli ottavi di Copa Libertadores contro i colombiani del Deportivo Tolima, ha dichiarato: "Sono felice di essere qui, ma stiamo ancora trattando".