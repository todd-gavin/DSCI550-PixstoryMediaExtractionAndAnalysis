Cuadrado ha smentito le voci su un suo possibile addio alla Juventus per indossare la maglia dell'Inter, o quella della Roma che nelle ultime ore era sembrata interessata. Lui nel suo futuro vede solo la Juve, squadra che lo aveva rilanciato dopo la parentesi non felice al Chelsea e con cui ha vinto tanto.

Marotta avrebbe volentieri messo le mani sul centrocampista colombiano, soprattutto dopo la partenza di Perisic. "Io mi sento molto bene alla Juventus, in nessun momento ho rifiutato nessuna proposta, perché mai c’è stata nessuna trattativa", ha scritto Cuadrado sui social mettendo la parola fine a qualunque voce su di lui. Ha poi concluso: "Ho grande rispetto per il mio club e per i miei compagni".

La suggestione di un Cuadrado in nerazzurro erano nate dopo che il giocatore avrebbe declinato un'offerta della Juventus di spalmare l'ingaggio da 5 milioni di euro, frutto del rinnovo automatico per il raggiungimento di 40 presenze, su due stagioni.