Niente ritorno in Italia per Achille Polonara: l'ala della nazionale azzurra, reduce dall'esperienza al Fenerbahce Istanbul, resta nella metropoli turca dopo aver firmato un contratto annuale con opzione per il rinnovo con l'Efes. A rientrare in patria è però un altro giocatore dell'Italia: il playmaker Marco Spissu ha firmato con Venezia dopo che nell'ultima stagione aveva giocato in Russia, a Kazan. Colpo importante per la Dinamo Sassari che porta in Italia il centro americano Chinanu Onuaku, eletto mvp della stagione in Israele. A Brindisi va invece l'ala Jason Burnell, 24enne visto nelle ultime due stagioni a Sassari e a Cantù.