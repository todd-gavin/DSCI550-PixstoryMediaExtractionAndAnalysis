Finale decisamente inedita per il Miami Open. Ad affrontarsi per la vittoria del torneo saranno infatti il norvegese Casper Ruud e lo spagnolo Carlos Alcaraz.
Ruud ha avuto la meglio in due set (64 61) sulla sorpresa Francisco Cerundolo, numero 103 al mondo, arrivato in semifinale approfittando degli acciacchi dei suoi avversari, comprese le vesciche che hanno fermato Jannik Sinner nei quarti. 
Alcaraz ha invece battuto il campione uscente Hubert Hurkacz con un doppio tie break 76 (5) 76 (2), confermando tutto il suo talento. Il classe 2003 è già sicuro di salire al numero 12 della classifica, con la possibilità di scavalcare Sinner al numero 11 in caso di successo finale.
Sia Ruud, numero 8 al mondo, sia Alcaraz sono alla prima finale di un Master 1000 nella loro giovane carriera.