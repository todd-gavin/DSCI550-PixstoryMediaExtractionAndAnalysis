Dopo un primo set equilibratissimo e deciso al tie break, Jannik Sinner si arrende nel secondo, perdendo 6-2 e uscendo ai quarti di finale del Master 1000 di Roma, comunque il suo miglior risultato nella capitale. Avanzaz il greco Stefanos Tsitsipas, che domani in semifinale se la vedrà con il tedesco Alex Zverev, suo acerrimo rivale, che ha eliminato il cileno Cristian Garin con un punteggio quasi analogo, 7-5 6-2. Nell'altra metà del tabellone il norvegese Casper Ruud supera lottando 7-6 7-5 il canadese Denis Shapovalov e si qualifica per la semifinale contro il numero 1 del mondo, che certo non ha passeggiato contro l'altro canadese, il giovane Felix Auger Aliassime, alla fine domato con un risultato speculare rispetto all'altra semifinale al termine di un match spettacolare: 7-5 7-6. Una buona notizia per l'Italia arriva, infine, dal torneo di doppio, dove avanzano in semifinale gli azzurri Bolelli e Fognini, vittoriosi per 6-7 6-4 11-9 su Krawietz e Mies.