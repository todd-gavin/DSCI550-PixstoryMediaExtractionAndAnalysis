(ANSA) - MILANO, 07 GIU - Chanel ha siglato una partnership con il Politecnico di Milano, "in linea con la trasformazione sostenibile delle attività della Maison avviata diversi anni fa", come si legge in una nota.


    L'obiettivo è fare leva sulle competenze del Politecnico per sviluppare nuovi modelli che tengano conto dei rapidi e profondi cambiamenti nelle attività manifatturiere del mondo del lusso, oltre che sostenere e accelerare l'innovazione, la ricerca e lo sviluppo di materiali e processi produttivi più sostenibili.