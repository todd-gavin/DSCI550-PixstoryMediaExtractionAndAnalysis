মার্কিন মুলুকে বর্ণবৈষম্যের শিকার (Indian Woman) ভারতীয় নারী
https://bengali.nenow.in/diaspora/indian-woman-assaulted-by-us-citizen/
নয়াদিল্লিঃ Indian woman assaulted by US citizen- মার্কিন মুলুকে বর্ণবৈষম্যের শিকার ভারতীয় নারী। আমেরিকার টেক্সাসের (Texas, US) রাস্তায় বর্ণবৈষম্যের (Racism) শিকার হলেন ভারতীয়-আমেরিকান নারী। এই ঘটনায় অভিযুক্ত এক মার্কিন মহিলা (US Sitizen)। নিজেকে মেক্সিকান-আমেরিকান বলে দাবি করেন তিনি। নিগৃহীত মহিলার অভিযোগের ভিত্তিতে গ্রেফতার এস্মেরালদা আপ্টন নামে সেই অভিযুক্ত। গোটা অভিযোগের বর্ণনা নিজেদের ট্যুইটার পেজে তুলে ধরেছে টেক্সাসের প্ল্যানো থানার পুলিস। জানা গিয়েছে, প্ল্যানোর এক রেস্তোরাঁর বাইরে কার পার্কিংয়ের সামনের এই ঘটনার ভিডিও ভাইরাল হয়েছে। সেই ভাইরাল ভিডিওয় ওই ভারতীয় মহিলাদের গুলি করে খুনের হুমকি দেওয়া হয়েছে। আমেরিকা ছেড়ে বেড়িয়ে যাওয়ার হুমকিও দেওয়া হয়েছে তাঁকে।
