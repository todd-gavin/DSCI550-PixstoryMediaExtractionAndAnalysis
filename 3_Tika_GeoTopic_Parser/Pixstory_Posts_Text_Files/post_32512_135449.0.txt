US Open, Sinner, Musetti e Fognini tutti avanti al quinto set! 
Un primo turno degli US Open di tennis che sembrava agevole per almeno uno dei due italiani impegnati e molto complicato per gli altri, si è trasformato in una vera e propria battaglia dalla quale, però, tutti e tre gli azzurri sono usciti vincitori. Jannik Sinner ha faticato 5-7 6-2 6-1 3-6 6-1 per superare il tedesco Daniel Altmaier, conquistandosi comunque il match del secondo turno contro l'americano Christophe Eubanks. Lorenzo Musetti ha combattuto per cinque set contro l'ex top ten belga David Goffin, spuntandola al tie break del quinto 11-9. 3-6 7-5 6-4 3-6 7-6 il risultato finale che lo porta al match con l'olandese Brouwer di dopodomani. Infine Fabio Fognini, contro il quotato russo Karatsev è andato sotto di due set 1-6 5-7, ritornando fortissimo 6-4 6-1 6-4 nella seconda parte del match. Per il genovese ora c'è l'affascinante e proibitivo match con lo spagnolo Rafael Nadal. Da segnalare il passaggio del turno delle teste di serie Hurkacz, Rublev, Alcaraz, Norrie e del già citato Nadal. In campo femminile niente da fare per Elisabetta Cocciaretto, superata 6-2 6-4 dalla bielorussia Sasnovic, per Lucia Bronzetti, eliminata dalla statunitense Laura Davis 4-6 7-6 5-4, e per Jasmine Paolini, demolita 6-3 6-0 dalla polacca Swiatek.