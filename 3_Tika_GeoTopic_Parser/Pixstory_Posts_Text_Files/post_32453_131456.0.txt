Tennis, qualificazioni US Open, avanti tre italiani su cinque. Nella notte altri quattro
Nella prima giornata di qualificazioni agli US Open, sono tre i tennisti azzurri a passare il primo dei tre turni richiesti per accedere al tabellone principale. Francesco Passaro ha superato l'australiano Polmans 6-4 7-6, Roberto Marcora ha battuto l'argentino Olviieri 6-4 6-1, e Franco Agamennone ha rimontato l'altro argentino Comesana 4-6 6-3 6-1. Escono invece subito Giulio Zeppieri, superato dal francese Grenier 1-6 6-3 6-4, e Andrea Pellegrino, fuori con il kazako Popko per 4-6 7-6 6-2. In campo nella notte italiana anche Nardi, Travaglia, Bonadio e Brancaccio. Tra le donne subito fuori Lucrezia Stefanini, eliminata dalla giapponese Doi 6-2 6-0, mentre scenderanno domani in campo Sara Errani ed Elisabetta Cocciaretto.