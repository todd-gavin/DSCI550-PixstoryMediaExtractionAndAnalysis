Al via il prossimo 31 marzo il “Progetto Le Sfide del Tempo. Dialoghi sulla vita, educazione al confronto”, con il coordinamento di Patrizia La Torre e il Patrocinio di Regione Lombardia, Comune Locate di Triulzi, Opera e Pieve Emanuele.

Ospiti del primo appuntamento Toni Capuozzo e Salvatore Attanasio

Nello specifico, l’obiettivo del ciclo di incontri Le Sfide del Tempo. Dialoghi sulla vita, educazione al confronto è quello di offrire momenti di dialogo, di incontro e confronto per rispondere in modo preventivo ai bisogni emergenti, ai nuovi problemi di natura sociale e morale per sostenere e contribuire concretamente alle diverse manifestazioni di fragilità e di disagio di vario genere che, a causa del delicato periodo storico, sono emerse e sono state amplificate in modo esponenziale.

Il progetto è stato organizzato e promosso dall’Asilo Nido Hobbiville e l’Associazione ASD GERITSUKIDO, con il patrocinio di Regione Lombardia, Comune di Locate di Triulzi, Comune di Opera, Comune di Pieve Emanuele e il coordinamento di Patrizia La Torre, che da oltre vent’anni si occupa di educazione coordinando Strutture di Servizi per la Prima infanzia. La scelta di ospitare e supportare il Progetto “Le Sfide del Tempo. Dialoghi sulla vita, educazione al confronto” si inserisce all’interno del più ampio programma di responsabilità sociale portato avanti da Scalo Milano Outlet & More. Nel concreto, il supporto dell’Outlet di Milano non si è fermato alla sola sensibilizzazione: attraverso una speciale iniziativa, i compensi degli speaker verranno devoluti per contribuire a sostenere Associazioni vicine alle tematiche trattate, la donazione verrà integrata con un contributo di pari importo da parte di Scalo Milano Outlet & More. Tra queste, verrà fornito supporto alla Fondazione Mama Sofia, un'associazione benefica di volontari italiani ed internazionali che si pone come obiettivo quello di migliorare la vita di donne e bambini in difficoltà nella Repubblica Democratica del Congo, e all’Associazione Caf, Onlus milanese che si occupa dell’accoglienza e della cura di minori allontanati dal proprio nucleo familiare a causa di traumi e ferite relazionali.