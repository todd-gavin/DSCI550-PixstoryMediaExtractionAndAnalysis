Stando a quanto riportato da RMC Sport, il futuro di Antonio Conte potrebbe essere in Francia: il tecnico del Tottenham, infatti, avrebbe dato la sua disponibilità a trasferirsi al PSG per la prossima stagione a patto che siano soddisfatte tre sue richieste.

La prima è di natura economica: rispetto agli attuali 17 mln guadagnati agli Spurs, Conte ne vorrebbe almeno il doppio.

La seconda richiesta è prettamente legata al mercato: il tecnico vorrebbe avere pieni poteri per quanto riguarda le entrate e le uscite, grazie ad un direttore sportivo a lui vicino.

La terza condizione riguarda uno stravolgimento dello staff, soprattutto per quanto concerne il lato della comunicazione via social: la priorità per Antonio Conte è quella di avere una figura che responsabilizzi e controlli l’utilizzo dei canali social da parte dei calciatori.