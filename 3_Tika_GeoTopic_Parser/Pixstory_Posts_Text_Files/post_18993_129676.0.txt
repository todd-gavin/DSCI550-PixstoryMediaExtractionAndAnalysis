L'Italia non potrà farsi valere nella finale della staffetta 4x100 degli Europei. Il quartetto azzurro, per tre quarti diverso da quello medaglia d'oro alle Olimpiadi, inizialmente si era qualificata come ultima ripescata, ma dopo un ricorso della Turchia, accolto, è stata esclusa a favore dei turchi.

In semifinale Lorenzo Patta, Wanderson Polanco, Matteo Meluzzo e Chituru Ali avevano chiuso in 39"02. Il ricorso accolto della Turchia ha permesso agli atleti turchi di rigareggiare chiudendo in 38"98 e di fatto superando l'Italia.

Un peccato, soprattutto il non aver gareggiato con il quartetto di Tokyo. Ma Jacobs ha dovuto rinunciare a causa del problema al polpaccio sinistro, Tortu è rimasto a riposo in vista della finale dei 200 metri, stesso discorso per Desalu.