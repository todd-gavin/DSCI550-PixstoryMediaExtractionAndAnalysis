Alla vigilia dalla cerimonia d’apertura dei XXIV Giochi olimpici invernali a Pechino, è emerso il primo caso di positività al Covid per un atleta azzurro. È lo slittinista Kevin Fischnaller, che avrebbe dovuto gareggiare domani per le prime due manche di singolo. Fischnaller, che presenterebbe sintomi leggeri, ha saltato le ultime prove e si trova in isolamento in un apposito reparto del villaggio olimpico di Yanqing. La sua positività ha però fatto scattare la procedura di contratto stretto anche con gli altri azzurri - in particolare il cugino Dominik, compagno di camera e tra i favoriti per il podio olimpico – che dovranno sottoporsi a due tamponi molecolari giornalieri e potranno continuare ad allenarsi distante dal resto degli atleti. Purtroppo anche Elena Curtoni, tra le sciatrici azzurre più in forma, ha avuto un contatto stretto con un positivo che ha viaggiato vicino a lei in aereo e deve a sua volta sottostare all’identico protocollo.