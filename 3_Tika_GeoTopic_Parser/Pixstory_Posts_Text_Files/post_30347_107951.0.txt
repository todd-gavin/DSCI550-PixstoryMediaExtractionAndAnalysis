Prosegue la marcia di Matteo Berrettini al Queen's, torneo dove difende il titolo vinto nel 2021. Il romano ha sconfitto l'americano Tommy Paul con il punteggio di 6-4 6-2. Una vittoria più agevole delle precedenti, ma arrivata dopo un inizio difficile che aveva visto il numero 10 andare sotto 4-1, prima di recuperare il break subìto vincendo il settimo game e chiudendo il primo set con un parziale di 5 giochi a 0. Nel secondo set Berrettini ha continuato a dominare, sfiorando il break già al primo game e ottenendolo poi al terzo, per poi bissare al settimo e chiudendo il match dopo l'ottavo, in appena 73 minuti di gioco. L'azzurro passa così in semifinale, dove incontrerà l'olandese Botic Van De Zandschulp. Il numero 29 al mondo oggi ha sconfitto in due set lo spagnolo Alejandro Davidovich Fokina.