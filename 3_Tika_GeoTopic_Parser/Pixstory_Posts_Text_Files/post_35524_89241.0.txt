Al sette volte pallone d’oro Leo Messi verrà conferita la cittadinanza onoraria di San Severino Marche. La notizia suona quasi in maniera strana alle orecchie dei profani, ma dopo un attento studio e anni di ricerche compiute da uno studioso dell'emigrazioni marchigiane in Argentina, nonché da un appassionato di calcio, si è scoperto che la nonna materna del campione argentino fosse originaria del comune in provincia di Macerata. Le parole dell’Assessore allo Sport del comune di San Severino Marche non lasciano spazio ad interpretazioni: “Le
sue origini derivano dal nostro territorio.” Una conferma che permetterà a Leo di divenire cittadino onorario.