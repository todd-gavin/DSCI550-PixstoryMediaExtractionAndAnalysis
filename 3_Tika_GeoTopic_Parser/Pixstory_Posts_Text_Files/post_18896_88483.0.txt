Non era certa la sua presenza a questi Mondiali indoor di Atletica, invece Gianmarco Tamberi non solo ha risposto "presente", ma ha anche conquistato la medaglia di bronzo saltando a 2,31 metri. Un ottimo risultato per l'azzurro che nella stagione attuale non aveva partecipato ad alcuna gara, iniziando di fatto la sua stagione a Belgrado in una kermesse in cui aveva vinto l'oro nel 2016 a Portland.

Sul podio insieme a Tamberi sono finiti il sudcoreano Sanghyeok Woo che con 2,34 ha conquistato l'oro mentre l'argento è andato allo svizzero Loic Gasch che ha fatto 2,31 come l'azzurro ma ha compiuto un errore in meno.

La gara di Tamberi è iniziata con due salti al primo colpo (2,15 e 2,20), poi il primo errore sul 2,24 recuperato subito. Perfetto il salto a 2,28, mentre a 2,31, come detto, ha sbagliato una volta prima di riuscire a saltare l'asticella. Infine a 2,34 "Gimbo" ha compiutio tre errori.