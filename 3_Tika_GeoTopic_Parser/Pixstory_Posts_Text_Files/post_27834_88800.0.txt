Attimi di paura all’arrivo della prima frazione della Volta a Catalunya, il giro ciclistico di Catalogna: dopo il traguardo, l’italiano Sonny Colbrelli, ultimo vincitore della mitica Parigi-Roubaix, arrivato al secondo posto dietro il vincitore di tappa Michael Matthews, si è infatti accasciato a terra privo di sensi. I paramedici hanno subito praticato il massaggio cardiaco al forte atleta della Bahrain-Victorious, vittima di un presunto collasso, poi elitrasportato all’ospedale di Girona. Il 31enne adesso è cosciente e fuori pericolo.

Foto: Instagram sonnycolbrelli