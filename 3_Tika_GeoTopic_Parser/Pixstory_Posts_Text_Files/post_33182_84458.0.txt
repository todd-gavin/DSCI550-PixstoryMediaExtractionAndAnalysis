Nel posticipo della 27° giornata della Serie A torna a farsi valere l'Atalanta. Dopo mesi zoppicanti arriva la netta affermazione dei ragazzi di Gasperini contro la Sampdoria, in una partita senza storia. Pasalic ha portato subito in vantaggio la Dea dopo 6 minuti, poi ci ha pensato Koopminers a indirizzare la partita verso l'epilogo, in gol nel primo e nel secondo tempo. La rete finale è stata segnata da Miranchuk. Ora l'Atalanta si trova al quinto posto in classifica e con una partita in meno della Juventus, che la precede di 3 punti.