La sconfitta di Palermo porta con sé inevitabili strascichi nel management della Nazionale italiana di calcio. Il primo a mettersi in discussione è stato il commissario tecnico Roberto Mancini, che ieri non ha voluto parlare di futuro a pochi minuti dalla dolorosa esclusione dell’Italia dai Mondiali in Qatar. In teoria, il CT ha un contratto fino al 2026 con la Federcalcio, che lo porterebbe fino alla prossima competizione intercontinentaleche si terrà in Usa, Messico e Canada. Al momento, però, nonostante la volontà del presidente della FIGC, Gabriele Gravina, di continuare con il tecnico marchigiano, non si possono escludere le dimissioni dopo Turchia-Italia di martedì prossimo. Nel caso, secondo la Gazzetta dello Sport, in pole position per la successione ci sarebbe Fabio Cannavaro, capitano azzurro ai Mondiali vinti nel 2006, che sarebbe affiancato 
da Marcello Lippi in qualità di direttore tecnico.

Foto: Instagram azzurri