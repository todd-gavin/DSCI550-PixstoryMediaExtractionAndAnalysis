കുട്ടിക്കാനത്തെ മരിയൻ കോളേജിലെ മൂന്ന് ദിവസത്തെ ഡിജിറ്റൽ കളരി മീഡിയ ക്യാമ്പ് അത്ര പെട്ടെന്നൊന്നും ഓർമ്മയിൽ നിന്ന് മായുന്നതല്ല. മാധ്യമ, സിനിമ, ചായാഗ്രഹണ, തിരക്കഥ രംഗത്ത് മുനിരയിൽ നിന്നുള്ള ധാരാളം ആളുകൾ പങ്കെടുത്ത ക്യാമ്പ് മരിയൻ കോളേജിന്റെ മനോഹരിതയും മഞ്ഞിന്റെ കുളിരും കൊണ്ട് അതിമനോഹരമായിരുന്നു.ക്യാമ്പിന് നേതൃത്വം നൽകിയ മീഡിയ ഡിപ്പാർട്മെന്റിന്റെ എച്ച് ഒ ഡി സോബി അച്ഛൻ ക്യാമ്പിനെ ആകർഷണീയമായാണ് മുന്നോട്ട് നയിച്ചത്.കേരളത്തിന്റെ വിവിധ ഭാഗങ്ങളിൽ നിന്നുള്ള വിദ്യാർത്ഥി സുഹൃത്തുക്കളെയും ക്യാമ്പ് എനിക്ക് നേടി തന്നു. ഒരേ അഭിരുചികളുള്ള ധാരാളം മനുഷ്യരെ നേരിട്ട് കാണാനും അവരോടൊത്ത് സംവദിക്കാനുമുള്ള അവസരം തന്നെയായിരുന്നു മരിയൻ ദിനങ്ങൾ.ജീവിതത്തിലേക്ക് കുറെയേറെ നല്ല പാഠങ്ങളും സൗഹൃദങ്ങളും നൽകി തന്നെയാണ് മരിയൻ ഞങ്ങളെ യാത്രയാക്കിയത്.ഇന്നും എന്നും  ഓർമ്മയിൽ ഏറെ തിളക്കത്തോടെ തന്നെ മരിയൻ ദിനങ്ങളും അവയുടെ മനോഹരിതയും നിറഞ്ഞു നിൽക്കും എന്ന് തീർച്ച ❤️