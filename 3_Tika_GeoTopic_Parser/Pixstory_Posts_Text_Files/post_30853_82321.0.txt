Oggi sono stati tolti i veli alla monoposto 2022 della Ferrari che cercherà di riportare il Mondiale Piloti a Maranello dopo 15 anni (uno in meno per il Costruttori). 
La F1-75, nome che celebra il 75esimo anniversario della prima macchina uscita dalla fabbrica del Cavallino Rampante, si presenta con soluzioni aerodinamiche estreme nella zona delle pance e con una livrea in cui torna presente il nero visto spesso negli anni '80. La presentazione di oggi ha confermato che l'immagine circolata in precedenza sui social era effettivamente quella della nuova vettura, presentata ieri in anteprima a una ristretta selezione di ospiti e sponsor.
La coppia piloti è la stessa del 2021, con i confermati Charles Leclerc e Carlos Sainz.