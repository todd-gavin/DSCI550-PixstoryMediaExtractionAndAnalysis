Mettere la salvaguardia dell'Oceano tra le grandi priorita' europee e mondiali: questa l'ambizione di 'One Ocean' summit, il vertice sul'avvenire del mare voluto dal
presidente francese Emmanuel Macron, in coincidenza con la presidenza di turno francese dell'Ue.  Da domani e fino a venerdi', esperti, Ong, politici e imprenditori si riuniranno a Brest,  il grande porto bretone nel nord-ovest della Francia, con la speranza di dare nuovo impulso a dossier internazionali considerati cruciali per la tutela del mare. Domani e dopodomani si terranno diversi atelier e forum tra appuntamenti in presenza e on-line, poi, venerdi', una ventina di capi di Stato e di
governo sono invitati sul posto per una riunione di lavoro con Macron.Attesi anche la presidente della Commissione Ue Ursula von der Leyen e il presidente del Consiglio europeo, Charles Michel nonche' rappresentanti di  aziende e colossi europei del
trasporto marittimo come Maersk e MSC. Il governo di Parigi spera, tra l'altro, che ulteriori Paesi ratifichino l'Accordo del Capo destinato a rafforzare la sicurezza delle imbarcazioni da Pesca e la lotta alla Pesca illegale. Quanto alle Ong, invocano decisioni forti, deplorando che questioni essenziali come la sovrapesca non siano all'ordine del giorno. Una petizione da oltre 460.000 firme contro le catture accidentali di delfini, uccisi involontariamente con gli strumenti da pesca al largo delle coste francesi, verra' consegnata ai partecipanti da associazioni per la difesa del pianeta come France Nature Environnement (FNE) . Manifestazioni indette da GreenPeace e Pleine Mer sono previste per venerdi'.Gli oceani occupano il 70% della superficie mondiale e svolgono un ruolo essenziale nella lotta al riscaldamento climatico ma rimangono poco conosciuti e scarsamente protetti.Quest'anno il summit di Brest e' il primo di una serie di eventi internazionali consacrati all'Oceano, tra cui diversi appuntamenti Onu previsti nei prossimi mesi.