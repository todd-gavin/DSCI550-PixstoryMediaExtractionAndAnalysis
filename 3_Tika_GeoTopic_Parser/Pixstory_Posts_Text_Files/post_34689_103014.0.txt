Tra le due litiganti alla fine a godere potrebbe essere davvero il terzo "incomodo". Juventus e Inter stanno cercando entrambe di convincere Perisic a firmare per loro. Da una parte la squadra attuale del croato - l'Inter - ha rialzato l'offerta a 5 milioni di euro all'anno più ricchi bonus, il tutto per due anni. Proposto un biennale anche per la Juve con una cifra "fissa" più alta.

Ma ecco che è uscito allo scoperto anche il Tottenham di Antonio Conte. Per portare il centrocampista a Londra sarebbero disposti a pagare di più delle due italiane, ma soprattutto a offrire un contratto di tre anni. Pare che la proposta inglese piaccia molto a Perisic che tra poco più di un mese sarà svincolato.