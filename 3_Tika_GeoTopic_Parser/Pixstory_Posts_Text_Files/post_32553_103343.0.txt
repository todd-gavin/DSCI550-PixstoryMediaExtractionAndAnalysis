Dopo l'amarezza raccolta a Le Mans, Pecco Bagnaia fa la gara perfetta e trionfa per la prima volta in carriera al Mugello, vincendo la seconda gara stagionale e riportandosi in quarta posizione in classifica a -41 da Fabio Quartararo, oggi bravissimo secondo con la Yamaha. Sul podio è salito anche l'Aprilia con Aleix Espargaro, secondo nel mondiale a -8 dal francese, mentre è caduto Enea Bastianini mentre aveva il podio nel mirino ed era sesto ma in rimonta. Bravi anche i tre ragazzi che scattavano davanti con Bezzecchi 5° e Marini 6° dietro al più esperto Zarco, tutti su Ducati, mentre il poleman Di Giannantonio ha preso 5 punti giungendo 11°, subito dietro a Marquez. Poche soddisfazioni per l'Italia dalle altre classi. In Moto3 ha vinto Garcia, con Foggia caduto mentre era in testa e Migno quarto. In Moto2 Vietti stava battagliando per la seconda posizione quando ha subito un guasto tecnico. Vince il giovanissimo Acosta, al primo trionfo nella categoria, con un altro quarto posto per l'Italia con Tony Arbolino