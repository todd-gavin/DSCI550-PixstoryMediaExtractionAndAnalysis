È finita 1 a 1 la partita più attesa della 26esima giornata del campionato di calcio di Serie A. Allo Stadium, la Juventus ha pareggiato il Derby della Mole contro il Torino: dopo il gol di De Ligt al 13esimo del primo tempo, unica certezza di una difesa rabberciata per via degli stop di Bonucci e Chiellini, i granata hanno pareggiato al 62esimo con il Gallo Belotti. Nella giornata di sabato, altri tre gustosi anticipi: alle 15.00, al Romeo Ferraris 
di Genova, la Sampdoria ospita l’Empoli, mentre alle 18.00 sarà la volta di Roma-Verona. Si chiude in serata, in diretta alle 20.45 anche su Sky (tutti gli altri match sono ovviamente disponibili per gli abbonati Dazn), la Salernitana ospita la capolista Milan. 

Foto: Instagram juventus