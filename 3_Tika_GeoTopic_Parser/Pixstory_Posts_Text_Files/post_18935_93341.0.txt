La prima udienza del processo sportivo per il caso le plusvalenze, sono arrivate richieste di ammende e di inibizione per 11 club e 61 dirigenti. Tra questi spiccano la Juventus e il Napoli, oltre che le dirigenze di entrambe le squadre.

In particolare la procura della Federcalcio ha chiesto un’inibizione di 12 mesi per Andrea Agnelli e una multa di 800mila euro per la Juventus. Richiesta più alta, 16 mesi e 10 giorni, per l’ex dirigente bianconero Fabio Paratici, oggi al Tottenham, firmatario di 32 contratti con valutazioni giudicate troppo alte. Infine inibizione richieste anche per il vicepresidente della Juventus Pavel Nedved (8 mesi) e per Maurizio Arrivabene (8 mesi anche per lui) e per l’ex braccio destro di Paratici, Federico Cherubini (6 mesi e 20 giorni).

Per quanto riguarda il Napoli l’ammenda che potrebbe arrivare è di 329mila euro. Inibizione di 11 mesi e 5 giorni chiesta per il presidente Aurelio De Laurentiis, per la moglie Jacqueline Baudit, per i figli Edoardo e Valentina (tutti per 6 mesi e 10 giorni) e, infine, richiesti 9 mesi e 15 giorni per l’amministratore delegato Andrea Chiavelli.