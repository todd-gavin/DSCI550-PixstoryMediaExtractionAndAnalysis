Una favola. Difficile definire in maniera diversa il ritorno in campo con la maglia della Nazionale danese di Christian Eriksen, a nove mesi di distanza da quell’arresto cardiaco avuto durante gli Europei che lo aveva messo in pericolo di vita e poi costretto a una lunga riabilitazione (oltre all’addio all’Inter). Il fantasista danese, 30 anni da poco compiuti, invece non soltanto è riuscito a tornare in campo e a indossare nuovamente la maglia della sua Nazionale, ma è persino tornato a segnare. Dopo soli 2 minuti dal suo ingresso in campo nella sfida amichevole contro l’Olanda, Eriksen ha subito trovato la via del gol, mancando poi la doppietta dopo aver colpito un palo. Una bella favola, che adesso attende solo il lieto fine: la convocazione ai Mondiali 2022 del Qatar…

Foto: Instagram chriseriksen8