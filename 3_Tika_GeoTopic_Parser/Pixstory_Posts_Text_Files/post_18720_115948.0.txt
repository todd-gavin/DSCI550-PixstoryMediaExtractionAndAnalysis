Vidal è ufficialmente un nuovo giocatore del Flamengo. La società brasiliana lo ha presentato in grande stile al Maracanà prima della partita di Coppa del Brasile contro l'Atletico Mineiro. Ma non solo: prima di vederlo con indosso la maglia rossonera era stato annunciato con un video che mostrava il completamento delle parole crociate fino a formare la frase "Welcome to Flamengo Vidal".

Il primo giro di campo lo ha fatto davanti a 80mila spettatori. Subito dopo l'accoglienza calorosa, in cui ha svelato anche il suo numero numero di maglia - la 32 - ha visto la sua nuova squadra vincere per 2-0 grazie alla doppietta di De Arrascaeta.

Il contratto con il Flamengo scadrà a dicembre 2023. Il suo ingaggio, per questi 18 mesi, sarà di 3,6 milioni di euro. Dall'Inter, invece, vista la rescissione anticipata riceverà 5,20 milioni di euro.