L'attaccante dell'Inter Andrea Pinamonti nelle ultime ore sembrava essere a un passo dalla Salernitana che aveva già trovato un accordo con il club nerazzurro. All'ultimo però la trattativa si è interrotta, pare, come dice La Gazzetta dello Sport, per volontà del giocatore che preferirebbe altre mete alla Salernitana.

Prima pretendente tra tutte è l'Atalanta, meta molto gradita anche dal giocatore. Il club bergamasco però finora non si è dimostrato molto convinto ed è lontana dall'offerta di 20 milioni di euro che aveva fatto la Salernitana. Su Pinamonti ci sono anche il Monza e il Sassuolo.