Dopo la vittoria al debutto, l'Atalanta ha portato a casa un bel pareggio in casa contro il Milan. La prestazione dei bergamaschi ha convinto l'allenatore Gian Piero Gasperini: "Il punteggio rispecchia la partita. Una ottima gara, interpretata bene da entrambe le squadre. Non era facile superarsi, le squadre hanno battagliato con agonismo e correttezza, ne è scaturito un punto che mi sembra giusto. Lo scorso anno soffrivamo qualche partita nel finale e a volte esageravamo nel cercare soluzioni e di conseguenza a perdere qualche partita di troppo. E comunque anche lo scorso anno quando la squadra interpretava bene la fase difensiva è stata complicata da battere". Nello spogliatoio tiene ancora banco la richiesta di Gasperini di acquistare un nuovo attaccante, nonostante questa sera abbia segnato Malinovskyi: "Se si considera Malinovskyi un attaccante significa che io non ho le idee chiare - ha detto l'allenatore piemontese a riguardo - Queste sono le sue partite ma  quando si giocano altri tipi di incontri, contro le squadre chiuse, abbiamo bisogno di calciatori di peso. Sulle mie parole ci hanno ricamato sopra, lui ha sempre giocato, tutte le amichevoli e anche a Genova. Non è una novità che chieda attaccanti, lo dico da diversi anni. Non è un caso che Inter, Roma e Napoli vadano a caccia di centravanti da doppia cifra, non siamo più furbi degli altri".