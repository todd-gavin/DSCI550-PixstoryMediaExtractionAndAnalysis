Il Napoli mette a segno il primo colpo di calciomercato. E' tutto fatto - come riporta Sky Sport - per il difensore centrale Kim Min-Jae del Fenerbahce che di fatto andrà a sostituire Koulibaly andato al Chelsea. Per il giocatore Aurelio De Laurentiis ha dovuto pagare interamente la clausola rescissoria di 19.5 milioni di euro.

Le visite mediche sarebbero già state fissate per lunedì. Dopo di che Kim firmerà un contratto di cinque anni, con un'opzione per altri due, a 2.5 milioni di euro a stagione.