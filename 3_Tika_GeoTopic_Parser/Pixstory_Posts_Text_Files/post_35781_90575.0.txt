A nome di tutta la Nazionale Leonardo Bonucci chiede scusa per lo "spogliatoio della vergogna" del Barbera. I locali che ospitavano gli Azzurri nel fatidico match contro la Macedonia del Nord vennero infatti lasciati in uno stato pietoso a dir poco con mozziconi di sigarette nei lavandini, spazzatura ovunque e cibo avanzato. Questa mattina in conferenza stampa Bonucci è tornato sull’argomento: "Abbiamo fatto un grosso errore, la prossima volta faremo più attenzione. Nella delusione non abbiamo pensato a certi particolari che fanno la differenza. Nelle prossime partite chiederemo più attrezzature per gestire e buttare via i rifiuti. Chiediamo scusa". Anche il Responsabile della Comunicazione della Nazionale Paolo Corbi ha commentato l’accaduto: "È un aspetto che abbiamo colpevolmente sottovalutato, ci siamo già scusati con il Palermo Calcio. Purtroppo c'era un clima di grande delusione e dovevamo pure prendere subito il volo per tornare a Coverciano.”