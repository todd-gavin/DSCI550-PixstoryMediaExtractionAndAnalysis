F1 GP Belgio, FP1: Sainz e Leclerc davanti, poi arriva la pioggia

Il weekend del GP Belgio si apre all'insegna delle due Ferrari: su una pista inizialmente solo lambita da una 
pioggia leggera non in grado di bagnare l'asfalto, a centrare la miglior prestazione è stato lo spagnolo Carlos 
Sainz in 1:46.538, seguito a ruota dal compagno di squadra Charles Leclerc. Solo terzo tempo per Max 
Verstappen, che però ha segnato il suo giro con gomme Soft nella fase iniziale della sessione, non riuscendo 
poi a migliorarsi sul finale a causa del peggioramento delle condizioni meteo. Alle spalle dei primi tre troviamo 
la Mercedes di George Russell, seguita dall'Aston Martin di Lance Stroll e dalla Williams di Alexander Albon. 
Chiudono la top-10, Daniel Ricciardo, Yuki Tsunoda, Lewis Hamilton e Sergio Perez. 19esimo tempo per Liam 
Lawson, pilota di riserva della cantera Red Bull che ha sostituito Gasly sull'AlphaTauri. La F1 torna in pista alle 
17.00 per le prove libere 2 del GP Belgio 2022.

Foto: Instagram @scuderiaferrari