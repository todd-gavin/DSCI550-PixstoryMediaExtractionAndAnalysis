Duván Zapata risponde presente alla chiamata di mister Gian Piero Gasperini in vista della delicata trasferta di San Siro contro la capolista Milan. Solo uno stop precauzionale il suo nella sfida che ha visto i bergamaschi trionfare per 1-3 sul campo dello Spezia. Nulla di più dunque, come specificato anche da Gasperini nel post gara di domenica. La situazione del colombiano è sotto controllo per il momento e nelle prossime ore dovrebbe già tornare ad allenarsi regolarmente con i compagni. L’attaccante dovrebbe inoltre vestire la maglia da titolare, affiancando così il connazionale Luis Muriel.