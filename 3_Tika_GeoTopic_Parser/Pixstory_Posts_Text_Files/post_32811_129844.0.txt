Dopo la prima giornata di serie A erano ben dieci le squadre al comando a punteggio pieno dopo la vittoria all'esordio. Tra di esse quattro erano impegnate oggi, ma solo l'Inter ha vinto ed è dunque balzata in testa alla classifica in solitaria per una notte. I nerazzurri hanno superato lo Spezia 3-0 con reti di Lautaro Martinez, Calhanoglu e Correa. Pari a reti inviolate, invece, tra Torino e Lazio, e tra Udinese e Salernitana, mentre il Sassuolo vince in casa con il Lecce grazie a una rete di Berardi e conquista i primi 3 punti in classifica. Domani il derby toscano Empoli-Fiorentina, quello lombardo Atalanta-Milan, poi Napoli-Monza e Bologna-Verona. Lunedì Roma-Cremonese e Sampdoria-Juventus chiuderanno il quadro della seconda giornata di Serie A.