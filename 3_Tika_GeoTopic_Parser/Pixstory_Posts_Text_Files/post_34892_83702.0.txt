Il ritorno in campo a Dubai non ha portato bene a Djokovic che, sconfitto ai quarti di finale dal ceco Jiri Vesely, perde la testa della classifica Atp. Il nuovo numero 1 dalla prossima settimana sarà Daniil Medvedev, russo di 26 anni, che invece è andato avanti nel torneo e molto probabilmente se la vedrà contro Nadal in semifinale.

Djokovic perde così la prima posizione, cosa già successa in passato, anche se solo temporaneamente. Il tennista serbo infatti è quello con più settimane passate in vetta alla classifica Atp con un totale di 361 settimane, seguito da Federer con 310 e Sampras con 286. La sconfitta arrivata a Dubai è arrivata in maniera inaspettata visto che Djokovic di fronte si è trovato il numero 123 al mondo che però è riuscito a vincere in due set (6-4 e 7-6) in quasi due ore.

Cinque i "regni" di Djokovic in cui è stato al top: la prima volta dal 4 luglio 2011 quando Medvedev conquistava il suo primo punto valido per l'Atp, prima di farne uscita e rientrarci nel giugno del 2014. Il russo è poi entrato stabilmente nella top 50 solamente nel luglio del 2017 e nella top 10 da metà 2019 dopo un modesto terzo turno a Wimbledon. Ora, a 26 anni e due settimane, guarda tutti dall'alto.