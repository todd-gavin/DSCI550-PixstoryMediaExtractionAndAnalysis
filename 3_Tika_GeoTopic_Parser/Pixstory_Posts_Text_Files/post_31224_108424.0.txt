LA MILANESIANA, ideata e diretta da Elisabetta Sgarbi, ospita una serata dedicata interamente al grande cinema con Abel Ferrara: il 17 giugno all’Anteo Palazzo del Cinema di Milano (Piazza Venticinque Aprile, 8 - inizio ore 21.00).
 
Una serata dal programma ricco che si aprirà con la proiezione del cortometraggio di Chiara Caselli “Molly Bloom” (2016, 20’), presentato al Festival di Venezia 73 nella sezione Orizzonti, che addensa in una ventina di minuti e in modo originale, l’ultimo capitolo dell’“Ulisse” di James Joyce, “Penelope”, meglio conosciuto come il monologo di “Molly Bloom”.
Dopo la proiezione del corto ci sarà una lettura del poeta, scrittore e critico d’arte Gabriele Tinti.
Durante l’incontro si terrà un dialogo con Abel Ferrara, il saggista e giornalista Pedro Armocida e Giulio Sangiorgio, direttore di Film Tv e critico cinematografico, a cui interverrà anche Chiara Caselli e, a seguire, il celebre regista statunitense riceverà il Premio Omaggio al Maestro / La Milanesiana.
 
La serata si concluderà con la proiezioni di “The Addiction” (1995, 82’), uno dei più celebri lavori del regista diventato ormai un cult del cinema.