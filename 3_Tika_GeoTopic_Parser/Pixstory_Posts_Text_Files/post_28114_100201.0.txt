Dopo due zeri consecutivi tra Roma e Montecarlo, Edoardo Mortara torna a incidere nel campionato Formula E. Nel primo dei due ePrix di Berlino, il pilota italo-svizzero di casa Venturi Racing bissa il successo ottenuto lo scorso anno dall’allora compagno di squadra Norman Nato, battendo sul traguardo di una gara tiratissima e combattuta due dei grandi big del campionato elettrico. Sul podio salgono infatti Jean-Eric Vergne del team DS Techeetah e il leader del Mondiale Stoffel Vandoorne, su Mercedes. Quarto posto per la Porsche di André Lotterer, che precede la Jaguar di Mitch Evans. Domani, ore 15.00, il secondo appuntamento di Berlino, che si correrà sul circuito con senso di marcia inverso rispetto a quello usato oggi. 

Foto: Instagram fiaformulae