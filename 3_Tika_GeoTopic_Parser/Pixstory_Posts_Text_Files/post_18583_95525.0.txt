Dal 29 marzo Sinisa Mihajlovic è ricoverato per prevenire un eventuale ritorno della leucemia, malattia che lo aveva colpito dal 2019 e che, grazie a un trapianto di midollo osseo, era riuscito a sconfiggere. Del suo temporaneo allontamento “fisico” dal calcio ne aveva parlato in una conferenza stampa pochi giorni prima di rientrare in ospedale. 

A circa tre settimane da quel giorno, la moglie Arianna Rapaccioni ha pubblicato una foto in cui è ritratta insieme a Mihajlovic in un post molto dolce:

“Bisogna essere duri senza mai perdere la tenerezza. Sei un Leone dal cuore tenero”.

Sinisa Mihajlovic nella foto appare sorridente e senza il cappellino che non lo ha mai abbandonato negli ultimi tre anni. La moglie invece, come da norme, ha una mascherina chirurgica e una retina in testa.