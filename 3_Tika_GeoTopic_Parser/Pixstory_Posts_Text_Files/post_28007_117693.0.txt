La prima delle due tappe del Tour de France 2022 con arrivo in salita sui Pirenei infiamma ancora una volta la sfida per la vittoria tra Tadej Pogacar e Jonas Vingegaard. La maglia bianca, vincitore delle ultime due Grande Boucle, ha attaccato il danese in giallo, che si è però difeso alla perfezione: lo sloveno, al suo terzo successo in questa edizione, è poi riuscito a transitare per primo sul traguardo ma ha guadagnato solo i 4 secondi di abbuono in più tra il primo e secondo posto. Domani ultimo arrivo in salita sul mitico Hautacam, poi sabato ultime chance per ribaltare la classifica con la cronometro.

Foto: Instagram letourdefrance