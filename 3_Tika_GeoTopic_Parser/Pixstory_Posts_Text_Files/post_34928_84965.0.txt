Il mondiale vinto all'ultima curva ha messo una base fortissima al legame tra Max Verstappen e Redbull. Il contratto del pilota è in scadenza nel 2023 ma a breve potrebbe arrivare il prolungamento - si parla di ulteriori 4 anni - con un ingaggio davvero monster. Si parla di una cifra che sarà molto vicina ai 50 milioni di euro netti a stagione, così da mettere a confronto anche su questo piano il pilota olandese con il pluricampione del mondo Lewis Hamilton.

La speranza della Red Bull Racing è quella di diventare sempre più vincente e riprendere la striscia iniziata nel 2010 che ha portato a oggi 5 campionati mondiali piloti (2010, 2011, 2012, 2013, 2021) e 4 costruttori (2010, 2011, 2012, 2013).