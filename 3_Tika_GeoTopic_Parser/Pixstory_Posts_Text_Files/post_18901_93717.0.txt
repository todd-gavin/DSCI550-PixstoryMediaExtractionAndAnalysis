Aveva rivelato al mondo di essere malato di cancro alla prostata solo poche settimane fa e oggi Louis Van Gaal, 70 anni, può dare l’annuncio più bello: “Il trattamento cui mi sono sottoposto ha funzionato, finalmente sono guarito”. Il commissario tecnico dell’Olanda aveva nascosto anche ai suoi giocatori la sua malattia. Lo ha fatto per quasi due anni in cui si è anche sottoposto a molte sedute di chemioterapia, lasciando il ritiro della Nazionale - quando necessario - nelle notti prima delle partite.

Ma ora la battaglia è stata vinta. “Il trattamento cui mi sono sottoposto ha funzionato, finalmente sono guarito”, ha fatto sapere all’agenzia di stampa olandese ANP, “Una volta concluso il ciclo di trattamenti, ho dovuto attendere sei mesi per verificare se avesse funzionato. Adesso, posso ufficialmente dire che è andata bene”. E a quanto pare è andata bene!