"Sono mesi che via Salvatori è completamente al buio. E sono mesi che segnaliamo questo fatto. Bene, ieri sera in questa strada ci hanno rapinato”. Vittima dello scippo avvenuto a Viareggio è il pilota della Ferrari Charles Leclerc e il post è stato scritto sui social dal suo personal trainer che in quel momento si trovava con lui. I due sarebbero stati avvicinati da un uomo che, fingendosi tifoso, ha chiesto di poter fare un selfie. Il suo obiettivo però non era fare la foto con l’attuale primo in classifica piloti del Mondiale 2022, ma piuttosto il suo costoso orologio che, dopo avergli strappato dal braccio, si è portato via dandosi alla fuga. Per Leclerc e l’amico non è rimasto altro che chiamare i carabinieri e denunciare l’accaduto.