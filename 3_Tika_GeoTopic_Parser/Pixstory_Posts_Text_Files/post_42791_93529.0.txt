गपशप 

अधिकारी नेता को सुनाई खरी खरी 
पंजाब में मान की सरकार आने के बाद चंडीगढ़ आम आदमी पार्टी के नेताओं के होसल्ले बुलंद हो गए हैं ऐसे में पंजाब से आने वाले अधिकारियों से आप नेता विशेष संपर्क साध रहे है। उन्हें पंजाब की मान सरकार का हवाला देकर अपना दबदबा बढ़ाने का प्रयास कर रहे हैं हाल ही में एक आप अधिकारी ने पंजाब कैडर के एक आईएएस अधिकारी को यह पूछते हुए बात शुरू की कि क्या वह पंजाब कैडर से संबंध रखते हो।जवाब में हां में आने के बाद नेता ने कहा कि पंजाब में मान सरकार बनी है ऐसे में वह अधिकारी अब चंडीगढ़ आप से ज्यादा कोओडिनेट होकर काम करे।अधिकारी को लगा कि यह नेता उन्हें धमकाने का प्रयास कर रहा है।इस पर अधिकारी ने मोबाइल पर तो कुछ नहीं कहा उसके कुछ दिन बाद एक बैठक हुई जिसमे अन्य राजनीतिक दल के नेता भी मौजूद थे।वह भी अधिकारी का गुस्सा देखकर दंग रह गए।उस अधिकारी ने मैसेज भेजने वाले नेता को अन्य दल के नेताओं के सामने उस मैसेज का जिक्र करते हुए खूब खरी खरी सुनाई।उस अधिकारी ने साफ संदेश दिया कि वह सही काम ही करेगी चाहे उसे वापस पंजाब ही वापस क्यों न भेज दिया जाए।यह घटना सामने आने पर हाल ही में हुई सदन की बैठक में भाजपा पार्षदों ने आप नेताओं पर अधिकारियों को धमकाने का भी आरोप लगाया है।