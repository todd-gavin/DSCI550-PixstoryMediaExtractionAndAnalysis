Dopo il successo di misura contro il Bologna, Vincenzo Italiano, tecnico della Fiorentina, ai microfoni di Dazn ha parlato così: 
“Sono tre punti che servivano soprattutto a noi stessi perché venivamo da tre prestazioni importanti senza aver raccolto nulla. Non è stata una grandissima partita da un punto di vista della qualità, ma vincerla in questo modo fa bene. Dobbiamo continuare a spingere, alla fine la prestazione è stata quella che ci aspettavamo. Torreira Ha tempismo, legge bene le situazioni e ha la libertà di andare a riempire l'area. Ha queste caratteristiche e mettiamo una pezza sul fatto che gli esterni in questo momento non riescano a incidere. Il Viola Park? È un centro sportivo stupendo, bellissimo. Quando sarà pronto sarà la nostra nuova casa, tutte le formazioni saranno a stretto contatto e questo farà crescere la voglia di sudare per maglia. Tutti noi non vediamo l'ora di vederlo pronto".