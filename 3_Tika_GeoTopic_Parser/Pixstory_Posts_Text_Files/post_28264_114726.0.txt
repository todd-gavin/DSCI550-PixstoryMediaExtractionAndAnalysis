Si sono da poco concluse le prove libere 2, la sessione mattutina del sabato che precede la Sprint Race di oggi pomeriggio. Un turno di prove poco significativo visto che, in regime di parco chiuso e senza la possibilità di modificare granché gli assetti delle monoposto, alla fine i piloti testano le varie mescole sul passo gara. A 
prendere il miglior tempo sono state le due Ferrari, con Carlos Sainz davanti per 50 millesimi al compagno Charles Leclerc. Terza posizione, invece, per Max Verstappen, che oggi partirà in pole davanti proprio alle due rosse di Maranello. Attenzione però a non sottovalutare l’olandese, che ha mostrato un ritmo invidiabile e sicuramente si conferma il grande favorito per il prosieguo del weekend. Alle 16.30 la partenza della F1 Sprint. 

Foto: Instagram f1