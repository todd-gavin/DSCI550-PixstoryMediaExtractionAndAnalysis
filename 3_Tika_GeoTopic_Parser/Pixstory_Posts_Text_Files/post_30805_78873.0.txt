Prosegue il calvario di Egan Bernal, vincitore del Giro d'Italia 2021 e vittima di in terribile incidente in allenamento lo scorso 24 gennaio. Il colombiano oggi è stato sottoposto al quinto intervento chirurgico in 10 giorni. La Clinica Universitaria La Sabana, presso la quale è ricoverato il ciclista del team Ineos Grenadiers, ha comunicato che il nuovo passaggio sotto ai ferri interessa ancora la colonna cervicale e ha l'obiettivo di favorire il processo di riabilitazione.
Bernal si era schiantato ad alta velocità contro un pullman fermo a bordo strada, mentre stava effettuando un allenamento specifico per le prove a cronometro sulle strade di casa, a Gachancipà. Nell'urto, terribile, il 25enne ha riportato la fattura del femore, della rotula e un trauma cervicale.
Impossibile al momento determinare i tempi di recupero del forte scalatore colombiano, il quale vanta in palmares anche la vittoria al Tour de France 2019. Lo stesso Bernalh a spiegato nei giorni scorsi di avere avuto addirittura il 95% di possibilità di rimanere paraplegico dopo l'incidente.