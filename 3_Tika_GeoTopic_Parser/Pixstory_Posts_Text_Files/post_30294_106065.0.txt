Ora è ufficiale: Gennaro Gattuso è il nuovo allenatore del Valencia. La società spagnola ha confermato quest'oggi la firma di un contratto biennale con l'ex azzurro, valido fino al 30 giugno 2024. Nelle scorse settimane, l'accostamento del nome di Gattuso alla panchina del Valencia aveva provocato il malumore sui social di una fetta di tifoseria, per colpa di alcune vecchie dichiarazioni del 44enne ritenute discriminatorie. Qualcosa di simile era già accaduto lo scorso anno, con i tifosi del Tottenham che fecero saltare l'arrivo del campione del mondo 2006.