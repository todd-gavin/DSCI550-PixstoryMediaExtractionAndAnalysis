Nel prossimo turno di campionato, il match tra Milan e Udinese è in programma venerdì alle 18:45. Un orario non proprio favorevole soprattutto ora che la capienza è salita al 75%, consentendo l'ingresso di quasi 57mila persone a San Siro.
Per questo motivo, per cercare di avere comunque un'ottima cornice di pubblico, il Milan ha lanciato l'iniziativa "Promo Friends": acquistando un biglietto intero, se ne potranno comprare fino a un massimo di altri 3 al prezzo di 1 euro. La promozione è valida per settori in tutti e tre gli anelli dello stadio.