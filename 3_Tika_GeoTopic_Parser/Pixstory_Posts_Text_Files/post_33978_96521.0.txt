Lewis Hamilton e Serena Williams investiranno 12 milioni a testa in un fondo che vuole acquistare il Chelsea. Il pilota di F1 e la tennista hanno deciso di entrare a far parte di una cordata di investitori capitanata da Martin Broughton, ex presidente di Liverpool e British Airways. 

Alla notizia, Max Verstappen non ha fatto a meno di lanciare una frecciatina verso il rivale di pista: “Ma Hamilton non tifava l’Arsenal? Io sono del PSV, non comprerei mai l’Ajax”. 

Dopo le parole del rivale della Red Bull, Lewis Hamilton è uscito allo scoperto, confermando le indiscrezioni circolate nelle ultime ore: «Sono un tifoso di calcio da quando sono piccolo. Mia sorella voleva che tifassi Arsenal, ma mio zio era tifoso dei Blues. Parliamo dello sport più importante al mondo e di un club di caratura globale. Non appena ho saputo dell'opportunità di entrare nel Chelsea, ho cercato in tutti i modi di non farmela sfuggire». 

Crediti foto: Formula1