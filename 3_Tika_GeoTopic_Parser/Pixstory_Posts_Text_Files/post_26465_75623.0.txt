“Quando penso ad Azzedine penso al padre di questa maison e di questo luogo che io chiamo la cattedrale. Ma in questa collezione ho pensato anche a mia madre. E il risultato è un mix delle nostre eredità, delle nostre storie”.
Pieter Mulier, direttore creativo di Maison Alaïa, si è messo a suo agio. Per la sua seconda collezione si inizia -finalmente- a vedere lo sguardo dello stilista belga ex braccio destro di Raf Simons.
Dopo un debutto rispettoso, forse troppo ossequioso nei confronti del geniale predecessore, si prosegue scolpendo i corpi nel modo più femminile possibile.
Silhoullete fascianti, abiti da ballo punteggiati da gioielli etnici, pantaloni in cui il denim viene elevato e non conserva più nulla dell’aspetto casual del materiale un tempo -ormai troppo fa- usato per lavorare in miniera.
In questo costante dialogo col passato le ispirazioni arrivano dalle arti, tele di Picasso (Azzedine stesso era molto amico della famiglia oltre che collezionista) circondano i corpo statuari delle modelle che li indossano.
Trasparenze che in mano a chiunque altro sarebbero rischiose, quasi volgari, in quelle di Mulier diventano una seconda pelle dal sapore etereo de-sessualizzante.
Non sono semplici abiti addosso a modelle belle, sono le veneri a cui tempo si dedicavano statue e sacrifici.
Non è moda, è bellezza (x3).