La telenovela sta giungendo alle puntate finali. Di Maria questa sera è atteso a Torino, con un volo che atterrerà a Caselle intorno alle 19, domani svolgerà le classiche visite mediche e poi resterà solo da mettere la firma sul contratto. L'attesa dei tifosi è quindi giunta al termine per un'operazione che, dopo un iniziale avvio positivo, sembrava essersi interrotta. Poi, le parole dell'attaccante argentino a Espn, avevano riacceso la trattativa.

Il contratto che Di Maria firmerà sarà di un solo anno. Poi, salvo ripensamenti, dovrebbe rientrare al Rosario Centrale per chiudere la carriera con la squadra che lo aveva lanciato tanto tempo fa. L'ingaggio è di 7 milioni di euro, bonus compresi. Di Maria arriva a Torino a parametro zero dopo aver giocato gli ultimi 7 anni con il Psg. Prima aveva indossato le maglie di Manchester United e del Real Madrid.