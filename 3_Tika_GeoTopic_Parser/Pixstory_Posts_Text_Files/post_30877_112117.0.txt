Mentre si attende con impazienza di capire dove andr√† a giocare Kevin Durant dopo l'addio ai Brooklyn Nets, il mercato NBA registra altri colpi interessanti. A Minnesota arriva il centro francese Rudy Gobert per rinforzare i Timberwolves a rimbalzo e in difesa. Per prenderlo, agli Utah Jazz sono stati ceduti Patrick Beverley, Jarred Vanderbilt, Leandro Bolmaro, Walker Kessler e addirittura quattro future prime scelte. I campioni in carica dei Golden State Warriors rinnovano con un accordo triennale il contratto di Kevon Looney, ma perdono Gary Payton II che passa ai Portland Trail Blazers, anche lui con contratto della durata di tre anni. Ai saluti anche il serbo Nemanja Bielica che torna in Europa, accasandosi al Fenerbahce. I Chicago Bulls prolungano con la stella Zach LaVine per altri cinque anni da ben 215 milioni di dollari e anche Derrick Jones Jr firma un nuovo biennale.