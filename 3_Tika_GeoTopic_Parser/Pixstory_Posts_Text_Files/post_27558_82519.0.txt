Con le tre medaglie conquistate all’interno del Capital Stadium di Pechino – l’oro nei 500 metri, l’argento nei 1500 metri e nella staffetta mista, tutti nella disciplina dello short track – è stata senza ombra di dubbio tra i personaggi più rappresentativi di questa edizione dei Giochi olimpici invernali. Arianna Fontana, diventata una vera leggenda dello sport tricolore in quanto atleta italiana più medagliata di sempre alle Olimpiadi, sarà celebrata alla cerimonia di chiusura di scena domenica 20 febbraio. La 31enne di Sondrio sfilerà infatti come atleta rappresentativa dell’Europa, a riprova del grande prestigio internazionale dei risultati raccolti a 
Pechino (e in carriera).

Foto: Instagram aryfonta90