Il canadese Hugo Houle va in fuga e vince la 16° tappa del Tour de France da Carcassonne a Foix. Il ciclista della Israel è il secondo canadese a vincere una tappa al Tour, non capitava dal 1988, ed è transitato sul traguardo con 1'10 sugli inseguitori, il francese Madouas e il suo connazionale Woods. Protagonista della tappa anche l'american Jorgenson che è però caduto nella discesa finale, abbandonando i sogni di gloria. Il gruppo dei migliori ha chiuso a 5'54 regolato da Van Aert. Resta invariato il distacco in classifica tra la maglia gialla, il danese Vingegaard, e lo sloveno Pogacar, secondo a 2'22. Domani e dopodomani i tapponi pirenaici decisivi.