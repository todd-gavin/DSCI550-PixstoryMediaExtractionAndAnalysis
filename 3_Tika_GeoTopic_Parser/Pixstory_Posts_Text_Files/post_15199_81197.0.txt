La cascata delle Marmore è formata dal fiume Velino nei pressi di Terni in Umbria, quasi allo sbocco della Valnerina. È la più alta cascata artificiale d'Europa a flusso controllato e tra le più alte del mondo, potendo contare su un dislivello complessivo di 165 m suddiviso in tre salti. Il suo nome deriva dai sali di carbonato di calcio presenti sulle rocce, simili a marmo bianco. Fa parte del parco fluviale del Nera. Ci solo solo alcuni orari ben definiti in cui poter vedere la cascata a pieno regime perciò se decidete di visitarla prendete bene la mira per poterla ammirare in tutta la sua potenza e  in tutto il suo splendore. Un avvertimento importante: il sito non è accessibile a persone con disabilità, o problemi motori (per lo meno per quanto ho potuto vedere io se non forse accedendo solo dalla parte bassa della cascata); diversamente bisogna fare un percorso che conta in totale fra rampe e scale 1238 scalini.