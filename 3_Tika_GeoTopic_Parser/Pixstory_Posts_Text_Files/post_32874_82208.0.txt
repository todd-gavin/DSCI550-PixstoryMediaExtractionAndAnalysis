Mentre il mondo tiene il fiato sospeso guardando al confine tra Russia e Ucraina, due nazioni un tempo unite sotto l'ombrello dell'Unione Sovietica e oggi sull'orlo di una disastrosa guerra, a dare lezione di pace e umanità sono, come spesso accade, gli atleti dei giochi olimpici. Nell'Aerials del Freestyle l'oro è andato al cinese Qi, ma i due altri ragazzi sul podio, l'ucraino Abramenko, argento, e il russo Burov, bronzo, hanno festeggiato ridendo e scherzando tra loro, facendosi infine ritrarre insieme dai fotografi e mandando a tutti un messaggio di pace tanto semplice quanto universale.