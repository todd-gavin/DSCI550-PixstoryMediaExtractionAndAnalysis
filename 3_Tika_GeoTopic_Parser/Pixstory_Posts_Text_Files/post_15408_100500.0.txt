Anche quest'anno Città metropolitana di Torino è presente al Salone del Libro condividendo lo stand istituzionale con la Città di Torino.

Una presenza che per questa edizione raddoppia, alla luce dello spazio che all’Oval sarà allestito per le biblioteche piemontesi e le Civiche comunali, dove sarà presente anche la "Biblioteca di Storia e Cultura del Piemonte" di Palazzo Cisterna intitolata a Giuseppe Grosso. Un’occasione importante per far conoscere l’istituzione custode di un immenso patrimonio culturale, incunaboli, fondi, volumi digitalizzati. Si comincia giovedì 19 maggio h 14 con “Orientati per la scuola”, un incontro realizzato in collaborazione con il Cesedi, Centro Servizi Didattici di Città metropolitana, e la Casa degli insegnanti per parlare dei percorsi di formazioni per docenti e studenti.

Venerdì 20 maggio h 11 con “Una Città metropolitana metromontana” si affronta con amministratori del territorio e giornalisti la realtà metropolitana torinese, territorialmente la più estesa d’Europa.

Sabato 21 maggio doppio appuntamento nello stand istituzionale: alle ore 10,30 “Auschwitz non finisce mai”, dialogo con Gabriele Nissim dell’Associazione Gariwo condotto da Francesco M. Cataluccio, alle ore 16 il tradizionale appuntamento con “Le nostre lingue madri”, un’occasione per un confronto culturale con i protagonisti della valorizzazione e della promozione dell’occitano, del franco provenzale e del francese in territorio piemontese e pugliese.

Domenica 22 maggio alle ore 16 l’incontro è dedicato al turismo e la parola è affidata a le Tre terre Canavesane. Insieme ai sindaci di Agliè, Castellamonte e San Giorgio Canavese, dopo il successo della puntata di Linea Verde, si racconta il "Festival della reciprocità" 2022 e si dedica spazio ai giovani viticoltori locali in collaborazione con la Strada reale dei Vini.

Doppio appuntamento anche per l’ultimo giorno di Salone: lunedì 23 maggio alle ore 11 si presenta il progetto “Salviamoli insieme, on the road” che Città metropolitana porta avanti da anni con l’Università di Torino per la tutela della fauna selvatica con i veterinari del CANC di Grugliasco