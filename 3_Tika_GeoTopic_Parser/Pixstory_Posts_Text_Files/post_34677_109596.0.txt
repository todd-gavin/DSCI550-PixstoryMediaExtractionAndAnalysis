Si ferma in semifinale il cammino di Camila Giorgi al torneo WTA 250 di Eastbourne, ultimo torneo sull’erba prima di Wimbledon. L'italiana è stata battuta nettamente da Jelena Ostapenko con il risultato di 6-2 6-2 in poco più di un'ora di gioco.

Il match è stato a senso unico, con Camila Giorgi in preda all'aggressività agonistica dell'avversaria, brava a rispondere al meglio a tutte le battute dell'italiana che non è riuscita a fare il proprio gioco, come fatto sinora nel torneo.

Il sogno si ferma quindi a un passo dalla finale che si andranno a giocare Ostapenko e Petra Kvitova, vincitrice dell'altra semifinale contro la brasiliana Haddad Maia che arrivava da 13 partite senza sconfitta.