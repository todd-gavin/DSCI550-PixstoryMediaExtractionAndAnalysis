तस्वीर में दिख रहे यह दो बच्चे अपना बचपन सैकड़ों मील पीछे छोड़ चुके हैं। तस्वीर में उनके परित्यक्त बचपन को दुखद रूप से दर्शाया गया है। सैकड़ों नाबालिगों को युद्ध में लड़ने के लिए विभिन्न संगठनों द्वारा जबरदस्ती भर्ती कराया जाता था। सन् 1967 में ली गई यह निराशाजनक तस्वीर अपने आप में बहुत कुछ कह जाती है। बचपन में कागज़ की कश्ती बनाने के बजाय यह दो बच्चे सिगरेट सुलगाने में एक दूसरे की मदद कर रहे हैं। दो नाज़ुक हाथों में किताबों के बजाय राइफल है। हम केवल कल्पना ही कर सकते हैं कि इन युद्धरत बच्चों का जीवन कितना अन्यायपूर्ण रहा होगा। उनका बचपन युद्ध के समय पूर्ण रूप से कठिन परिस्थितियों में जूझ रहा होगा। ऐसे बच्चे ना ही सिर्फ अपनी मासूमियत गवा चुके थे बल्कि इनका आने वाला भविष्य भी अंधकार में डूब चुका था।