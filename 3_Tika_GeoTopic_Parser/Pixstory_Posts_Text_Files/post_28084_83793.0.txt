Archiviata la scorpacciata di gol delle coppe continentali – non proprio ricco di soddisfazioni per le italiane – il campionato di calcio di Serie A riparte già nella giornata di venerdì con i match delle due milanesi in lotta per lo scudetto insieme al Napoli (che però scenderà in campo nella serata di domenica a Roma contro la Lazio). Nell’anticipo all’inedito orario delle 18.45 è la capolista Milan a fronteggiare l’Udinese nel tentativo di dimenticare il passo falso di Salerno. Alle 21.05 sarà invece la volta dell’Inter, in campo a Marassi contro il Genoa impegnato nella difficile rincorsa alla salvezza. Da notare come tutti gli orari delle partite del weekend saranno ritardati di cinque minuti rispetto all’inizio previsto per mandare un segnale di pace contro la guerra in Ucraina.

Foto: Instagram acmilan