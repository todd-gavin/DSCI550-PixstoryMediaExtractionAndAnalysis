Alla fine lo scudetto è del Milan. La squadra di Pioli annienta il Sassuolo nel primo tempo con una doppietta di Giroud, una rete di Kessie e tantissimo gioco, spegnendo subito le velleità di rimonta dell'Inter, che nel frattempo faticava con la Sampdoria. Alla fine entrambe le milanesi vincono 3-0 (di Barella e due volte Correa le reti dell'Inter) ma è un risultato che serve solo ai rossoneri. Dopo il fischio finale esplode la festa allo stadio Tricolore di Reggio Emilia, a Milano e nel resto d'Italia. Stasera si giocano la permanenza in A Salernitana e Cagliari, mentre in mattinata il Napoli aveva battuto 3-0 lo Spezia.