Nelle prossime ore si saprà se Sandro Tonali potrà debuttare con il Milan già nella prima giornata di campionato o se dovrà aspettare. Il centrocampista si è infatti fatto male nell'ultima amichevole giocata contro il Vicenza, vinta dai rossoneri per 6-1: a inizio secondo tempo, dopo aver fatto una "spaccata" a centrocampo, Tonali è rimasto a terra e ha chiesto il cambio raggiungendo subito lo spogliatoio e toccandosi l'inguine.

Il problema dovrebbe essere agli adduttori ma se ne saprà di più dopo l'esito degli esami strumentali a cui sarà sottoposto. Solo allora si potrà capire se Tonali ci sarà sabato alle 18.30 quando il Milan inizierà il campionato contro l'Udinese.