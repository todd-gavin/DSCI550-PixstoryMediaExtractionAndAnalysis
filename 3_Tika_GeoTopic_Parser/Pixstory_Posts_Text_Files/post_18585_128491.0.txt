“In un paio di settimane si saprà la verità, rilascerò un’intervista", Cristiano Ronaldo torna a parlare, anzi a scrivere perché lo fa sui social rispondendo a un post su Instagram in cui veniva accostato all'Atletico Madrid. Il campione portoghese ha anche parlato delle tante notizie che i giornali hanno scritto su di lui nell'ultimo periodo: "I media stanno mentendo. Tengo un quaderno con le notizie, delle 100 uscite negli ultimi mesi soltanto 5 sono vere. Prendetelo come consiglio".

Intanto il suo Manchester United è ultimo in classifica dopo due giornate di campionato, con 6 gol incassati e solo uno realizzato. I rapporti con il tecnico Ten Hag sono tesissimi ma lunedì c'è il big match contro il Liverpool e, a quel punto, servirà il miglior Ronaldo. A meno che non cambi qualcosa.