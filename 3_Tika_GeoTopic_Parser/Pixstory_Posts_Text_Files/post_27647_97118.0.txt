È finalmente arrivato il momento di giocare tre dei quattro recuperi del campionato di calcio di Serie A. Nella serata odierna si disputano infatti Fiorentina-Udinese (alle 18.00), Bologna-Inter e Atalanta-Torino (alle 20.15) per recuperare i match che quest’inverno erano stati rinviati a causa dell’aumento dei contagi da Covid-19. Occhi puntati soprattutto sul Dall’Ara di Bologna, dove l’Inter, in caso di vittoria, potrebbe portarsi 
al comando della classifica del campionato, con un punto di vantaggio sui cugini del Milan. Resterà invece ancora da recuperare lo spareggio salvezza tra Salernitana e Venezia, rimandato al prossimo 5 maggio per permettere al Collegio di Garanzia dello Sport di esaminare il ricordo presentato dai lagunari, che continuano 
a chiedere la vittoria a tavolino. 

Foto: Instagram inter