Il Verona ha ufficializzato l'acquisto del portiere Simone Perilli dal Brescia. Classe 1995, l'estremo difensore ha firmato un contratto fino a giugno 2024.

Questo il comunicato ufficiale del Verona: "Simone Perilli, portiere classe 1995, ha firmato un contratto che lo legherà all'Hellas Verona sino al 30 giugno 2024. L'arrivo di Perilli completa e rinforza il gruppo già solido dei portieri della Prima Squadra gialloblù. Cresciuto nei vivai di Lazio, Roma e Sassuolo, Perilli ha debuttato tra i professionisti – in Serie C, nella stagione 2014/15 - vestendo la maglia della Pro Patria. Nelle tre stagioni successive matura ulteriore esperienza in Serie C difendendo la porta della Reggiana e del Pordenone. A partire dal 2018, e nelle ultime 4 stagioni, ha giocato in Serie B totalizzando 21 presenze in forza a Perugia, Pisa e Brescia. Hellas Verona FC augura a Simone Perilli una stagione ricca di soddisfazioni personali e di squadra, in maglia gialloblù".