La notizia era nell’aria ormai da settimane e probabilmente non è affatto un caso che l’ufficialità sia arrivata alla vigilia del weekend del GP Emilia-Romagna, che vedrà la Ferrari scendere in pista a Imola davanti al pienone di pubblico pronto per supportarla. Con il quarto round del Mondiale F1 2022 alle porte, la scuderia di Maranello si mette in tasca il rinnovo biennale di Carlos Sainz: lo spagnolo, sempre molto veloce e costante, in grado di battere persino Charles Leclerc nella classifica della stagione scorsa, si è assicurato il prolungamento di contratto con il Cavallino fino al 2024. Un bel colpo, che assicura alla rossa per almeno altri 
due campionati oltre a quello in corso, una delle coppie più affiatate e talentuose della griglia di partenza. 

Foto: Instagram scuderiaferrari