রেড রোডে অনুষ্ঠানে মুখ্যমন্ত্ৰীর পাশে প্ৰাক্তন ক্ৰিকেট অধিনায়ক Sourav Ganguly, দুর্গা পুজোর আনন্দের অনুভব শেয়ার করলেন 
https://bengali.nenow.in/westbengal/sourav-ganguli-shares-views-about-durga-puja-in-west-bengal/
কলকাতাঃ বৃহস্পতিবার দুর্গাপুজোর ইউনেস্কো (UNESCO) র স্বীকৃতি উদযাপন উপলক্ষ্যে পশ্চিমবঙ্গ সরকারের পক্ষ থেকে ধন্যবাদ যাত্রার আয়োজন করা হয়েছে। তার জন্য কলকাতা মহানগরীতে বর্ণাঢ্য শোভাযাত্রার আয়োজন করা হয়েছিল। মুখ্যমন্ত্রী মমতা বন্দ্যোপাধ্যায়ের সঙ্গে শোভাযাত্রায় অংশ নিয়েছেন একাধিক তারকা, মন্ত্রী, বিধায়ক, আমলা এবং সাধারণ মানুষ। 
রেড রোডে মিছিল শেষ হওয়ার পর বিশেষ অনুষ্ঠানের আয়োজন করা হয়েছিল। সেই অনুষ্ঠানেই উপস্থিত ছিলেন প্রাক্তন ভারত অধিনায়ক তথা বিসিসিআই (BCCI) প্রেসিডেন্ট সৌরভ গঙ্গোপাধ্যায় (Sourav Ganguly)। মুখ্যমন্ত্রীর একদম পাশের চেয়ারেই বসতে দেখা যায় মহারাজকে। আর তা নিয়েই রাজনৈতিক মহলে রীতিমতো গুঞ্জন শুরু হয়েছে।তাহলে Sourav কি তৃণমূলে যোগ দিতে চলেছেন? একাধিক প্ৰশ্ন উঠতে শুরু করেছে রাজনৈতিক ওয়াকিবহাল মহলে। 