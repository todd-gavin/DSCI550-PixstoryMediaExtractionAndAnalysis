വൈകുന്നേരങ്ങളിലെ തേവര ഫെറി കായലിന്റെ മുഴുവൻ സൗന്ദര്യവും വഹിക്കുന്ന സുന്ദരിയായി നിൽക്കുന്നത് കാണാൻ മനോഹരമാണ്. ഇരുട്ട് മൂടി തുടങ്ങുമ്പോൾ കാണുന്ന മനോഹരമായ സന്ധ്യാ ദൃശ്യങ്ങൾ ഞങ്ങളുടെ ഫെറി ദിനങ്ങൾക്ക് മിഴിവേകാറുണ്ട്. കോളേജ് കഴിഞ്ഞ് ഇവിടെ വന്നിരിക്കുന്നത്, സംസാരിക്കുന്നത്, പാട്ട് പാടുന്നതെല്ലാം ഞങ്ങൾക്കേറെ പ്രിയമാണ്. ഇരുട്ടി തുടങ്ങുമ്പോൾ ഫെറിയിൽ ആളുകളുടെ ശബ്ദങ്ങൾ മാത്രം നമുക്ക് കേൾക്കാം.അവസാന ബസ്സും പോയി കഴിഞ്ഞാൽ ഫെറിയിൽ മനുഷ്യന്മാരുടെ ശബ്ദങ്ങളും കൂടണഞ്ഞ കാക്കകളുടെ മർമ്മരങ്ങളും ഇടക്ക് vann പോകുന്ന ഇരുചക്ര വാഹനങ്ങളുടെ ശബ്ദവും നമുക്ക് തെളിഞ്ഞ് കേൾക്കാൻ കഴിയും.. എല്ലാ സന്ധ്യയിലും ഫെറി അതിമനോഹരിയാണ്.