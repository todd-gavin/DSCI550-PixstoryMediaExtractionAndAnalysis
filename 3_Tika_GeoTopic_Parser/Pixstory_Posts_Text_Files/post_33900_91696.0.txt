Le parole di Vincenzo Italiano, tecnico della Fiorentina, ai microfoni di DAZN dopo la vittoria nel lunch match contro l'Empoli: 

"Nell'ultimo periodo non riusciamo ad essere concreti, arriviamo sempre negli ultimi minuti con le partite ancora vive. Abbiamo tirato in porta tante volte, siamo riusciti ad avere la possibilità di giocare in superiorità e abbiamo gestito bene. Vittoria importante per la classifica, possiamo lavorare in maniera più serena in visto della partita contro il Napoli. La concretezza, il cinismo, il fatto di essere decisivi fanno parte dei momenti del campionato, abbiamo vinto partite 3-0 senza tirare tante volte in porta invece oggi ne abbiamo segnato uno solo. Mi sono piaciuti i ragazzi, continuiamo a far punti e vedremo cosa riusciremo a fare. 

Vlahovic? Stiamo parlando di un ragazzo del 2000 ma è un fenomeno dal punto di vista della fame, della cultura del lavoro e vuole diventare un campione. Sono convinto che avrà preparato bene la partita di stasera, farò il tifo per lui".