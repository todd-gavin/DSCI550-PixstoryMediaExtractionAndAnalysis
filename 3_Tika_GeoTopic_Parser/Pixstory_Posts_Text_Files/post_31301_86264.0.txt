Quest’estate la grande voglia di viaggiare si accompagna alla richiesta di consulenza e assistenza per programmare vacanze semplici da gestire, in destinazioni poco affollate ma al contempo affascinanti e ricche di esperienze. Le proposte dei consulenti di viaggio CartOrange: Norvegia e Islanda lontano dalla folla, Eolie in barca, Sardegna tra archeologia e trekking, Stati Uniti e grandi spazi, Seychelles incontaminate.

Non solo mare e spiagge. Alle Seychelles c’è una vera perla, La Vallée de Mai: in questo luogo isolato e dall’atmosfera mistica e primordiale (non a caso viene definito “Giardino dell’Eden”) si trova ciò che rimane delle foreste di palme originali delle Seychelles, chiamate Coco de Mer, che crescono spontaneamente solo lì. «Il plus è che questo luogo unico si può esplorare con passeggiate molto facili, con percorsi adatti anche a chi si muove con la sedia a rotelle» sottolinea Bompani. Altro luogo prediletto dai fotografi è Curieuse Island, con le sue rocce di granito a picco sulle spiagge, le tartarughe giganti e le foreste di mangrovie.