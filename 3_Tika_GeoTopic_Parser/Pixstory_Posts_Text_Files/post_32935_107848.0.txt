Matteo Berrettini raggiunge i quarti del torneo ATP 500 del Queen's, a Londra, pur faticando parecchio contro l'americano Denis Kudla, che al turno precedente aveva eliminato Lorenzo Sonego. Il risultato finale è stato 3-6 7-6 6-4 per l'italiano, che nei quarti affronterà un altro americano, il temibile Tommy Paul, vincitore sullo svizzero Wawrinka per 6-1 6-4. Definiti ieri altri due quarti, tra Davidovich-Fokina e Van de Zandschilp e tra Ruusuvuori e Cilic, l'ultimo quarto sarà tra Peniston e Krajinovic. Molto bene anche Camila Giorgi, che al Birmingham Classic WTA ha superato la sua bestia nera, l'americana Laura Davis, per 3-6 7-5 6-2 e domani nei quarti di finale se la vedrà probabilmente con la polacca Magdalena Frech (avanti di un break nel terzo set contro la brailiana Haddad-Maia quando il match è stato sospeso per oscurità).