Organizzata dall’Associazione Palazzo Vitelli a sant’Egidio, con il supporto dell’Amministrazione comunale, sarà questa ventiduesima edizione di straordinario interesse. Parteciperanno 40 Espositori, italiani ed esteri, di livello medio alto. Distribuiti in 35 stand in una sede: Palazzo Vitelli a sant’Egidio, un edificio rinascimentale, tra i più belli del centro Italia, e in sintonia con i prodotti esposti. Le proposte spazieranno da manoscritti miniati e incunaboli fino a opere del XX secolo rare e di pregio. Non mancherà la cartografia di qualità e la grafica d’autore antica e moderna.
 
CONFERENZE E MOSTRE
3 settembre ore 9.30
Inaugurazione ufficiale della Mostra Mercato, con la presenza delle Autorità

3 settembre ore 9.45 - Palazzo Vitelli a Sant'Egidio
L'Archivio di Mario Capanna  – A seguito della dichiarazione di interesse storico nazionale da parte della Soprintendenza archivistica e bibliografica nazionale e conseguente schedatura dell’intera consistenza a cura della medesima Soprintendenza dell’Umbria verrà presentata l’opera: FORMIDABILI QUESTE CARTE…L’archivio di Mario Capanna – inventario a cura di Leonardo Musci – con incursioni del soggetto produttore.