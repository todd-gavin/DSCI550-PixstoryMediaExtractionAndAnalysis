വളപ്പ് ബീച്ച്..
എറണാകുളം ജില്ലയിലെ പ്രാധാനപെട്ട ബീച്ചുകളിലൊന്നാണ് വളപ്പ് ബീച്ച്. എളംകുന്നപ്പുഴ പഞ്ചായത്തിൽ സ്ഥിതിചെയ്യുന്ന ഈ  ബീച്ച് പൈൻ മരങ്ങൾ കൊണ്ടും ഇവിടുത്തെ പ്രകൃതി മനോഹാരിത കൊണ്ടും ഏറെ സുന്ദരിയാണ്.. ഇന്നലെ സുഹൃത്തുക്കളുടെ കൂടെ ഇവിടെ വരികയുണ്ടായി. മുൻപും ഇവിടെ വരാൻ കഴിഞ്ഞിട്ടുണ്ട്. പൈൻ മരങ്ങൾ തീരത്തിന് തണലും തണുപ്പും സൗന്ദര്യവും നൽകി നിറഞ്ഞു നിൽക്കുന്ന കാഴ്ച്ച ഏറെ മനോഹരമാണ്. അതിനിടയിൽ മരത്തടികളിലും നിലത്തുമായി ഇരിക്കുന്നതും ആകാശത്തിന്റെ നീലിമ ആസ്വദിക്കുന്നതും ഏറെ കുളിർമയുള്ള അനുഭവമാണ്. ഒരു തവണയെങ്കിലും അവിടെ പോകാനും ആ മരങ്ങളുടെ തണുപ്പും,തീരത്തിന്റെ ഭംഗിയും ആകാശവും മേഘങ്ങളുടെ വ്യക്തമായ ഘടനയുമെല്ലാം കണ്ട് ഉച്ചവെയിൽ കായുമ്പോൾ അങ്ങോട്ടേക്കിറങ്ങുന്നത് ഏറെ ഹൃദ്യമാണ്.