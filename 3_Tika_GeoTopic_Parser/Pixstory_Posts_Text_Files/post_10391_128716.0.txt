“Una Vacanza da Favola…” visite animate e laboratori per i più piccoli a Palazzo del Duca e Palazzetto Baviera.

Continua a Senigallia l’appuntamento con “Una Vacanza da Favola…”, le attività educative per i più piccoli, proposte dal Circuito Museale, la storia, l’archeologia, le arti e naturalmente la fotografia con attività laboratoriali appositamente pensate per divertirsi imparando.
I prossimi appuntamenti saranno il 18 e 19 agosto e sono dedicati ai bambini dai 6 agli 11 anni.

Il 18 agosto dalle 20 alle 21 si parlerà di Fumetti, provando anche a realizzarne uno nella suggestiva cornice di Palazzetto Baviera. Dalle 21 alle 22, sempre a Palazzetto Baviera, si parlerà, invece, di Ercole e il suo mito, tendando anche di rivisitarlo un po'.
Il 19 agosto, dalle 20 alle 21, a Palazzo del Duca, si parlerà di fotografia e della sua storia. Dalle 21 alle 22 si riproporrà a Palazzo del Duca, il laboratorio sul fumetto.
Le attività sono a numero limitato ed è obbligatoria la prenotazione alla mail circuitomuseale@comune.senigallia.an.it. La stessa mail è utile anche per avere informazioni.

Continuano nelle sedi museali le grandi mostre dedicate alla fotografia. Fino al 2 ottobre sarà possibile visitare la mostra The Place of the Upside Down di Roger Ballen al Palazzo del Duca, dove è esposta anche la collezione permanente dedicata a Mario Giacomelli. Mentre a Palazzetto Baviera, dove è possibile ammirare le splendide Sale degli Stucchi cinquecenteschi di Federico Brandani, è ospitata anche la mostra ICONS di Elliot Erwitt, realizzata dal Summer Jamboree.