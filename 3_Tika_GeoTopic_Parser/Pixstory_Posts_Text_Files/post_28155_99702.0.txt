La notizia era nell’aria, ma comunque fa sempre un certo effetto prepararsi a dare l’addio agonistico a uno dei più grandi campioni dello sport. E c’è anche un po’ del romanticismo da altri tempi perché, per comunicare al mondo il ritiro, ha aspettato l’arrivo del Giro d’Italia nella “sua” Messina. Vincenzo Nibali dice basta con il ciclismo e, dopo essere stato uno dei migliori interpreti nostrani delle corse a tappe concedendosi anche il lusso di vincere grandi classiche come la Milano-Sanremo, conquistata ben due volte, ufficializza la scelta di fermarsi a fine stagione. Quella in corso sarà dunque l’ultima corsa rosa per il 37enne dell’Astana,in grado di vincere in carriera due Giri d’Italia oltre a un Tour de France e a una Vuelta di Spagna. Solo in cinque, nella storia, ci sono riusciti.

Foto: Instagram vincenzonibali