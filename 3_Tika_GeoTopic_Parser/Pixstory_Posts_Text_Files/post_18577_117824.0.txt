La Lazio sarebbe interessata a Marcelo, terzino sinistro svincolato dal Real Madrid, squadra con cui dal 2007 a oggi ha collezionato 385 presenze ma soprattutto vinto 25 trofei - nessuno come lui nella storia dei Blancos - tra cui 5 Champions League. Il suo ingaggio non è scontato perché il brasiliano ha già spento le 34 candeline e, secondo quando riporta La Gazzetta dello Sport, per firmare vorrebbe un contratto triennale con ingaggio da 2,5 milioni di euro a stagione.

In bianconceleste Marcelo porterebbe tanta esperienza e una mentalità vincente che al momento manca. Tra i nomi accostati alla Lazio c'è anche quello di Mertens, soprattutto nel caso non dovesse rimanere a Napoli.

Le due operazioni non sono però così semplici, sia per motivi economici, sia perché Sarri e Lotito non sono sicuri di Marcelo. Il terzino brasiliano nell'ultima stagione ha giocato solamente 12 partite e nelle ultime tre annate non ha mai superato le 23 presenze. La Lazio invece è alla ricerca di giocatori che, almeno sulla carta, possano essere sempre a disposizione.