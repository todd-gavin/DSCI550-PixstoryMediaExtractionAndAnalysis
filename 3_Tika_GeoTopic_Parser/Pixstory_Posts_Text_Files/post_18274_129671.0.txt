Per una notte è sembrato di rivivere Tokyo. Dopo Marcell Jacobs, anche Gianmarco Tamberi ha conquistato l'oro nel salto in alto. Una vittoria non banale visto che arrivava da un quarto posto ai mondiali e da un periodo di riposo forzato causa Covid.

Invece Tamberi è stato più forte di tutto e tutti, saltando a 2.30 al secondo tentativo dopo quattro salti perfetti fino a qual momento. Altra difficoltà è stata la pioggia, ma il tedesco Potye e l'ucraino Protsenko, rispettivamente secondo e terzo, non sono riusciti a fare meglio di lui.

"Che gara difficile, difficilissima", ha detto al termine della premiazione, "Quando ho visto che iniziava a piovere sapevo che non erano le migliori condizioni per me, sono saltatatore di velocità e con il bagnato scivolo. Ma mi sono detto o oggi o mai più, dovevo dare tutto dopo quello che ho passato. Sono contentissimo. Attraverso gli ostacoli mi stimolo, i salti più belli li ho fatti con l’Italia, questo azzurro mi dà una carica impressionante".