Nella quinta partita di finali NBA a San Francisco, i padroni di casa di Golden State superano Boston 104-94 e giovedì andranno a Boston pronti a giocarsi il primo match point per il titolo (sarebbe il settimo per la franchigia californiana) contro i Celtics. Più di Curry (16 punti) e Thompson (21) ha inciso su gara-5 Wiggins con 26 punti e ottime percentuali dal campo (ma non dalla linea dei 7,25 con uno 0/6). Di Boston si salva Tatum, con 27 punti, con Smart a 20 e Brown a 18, ma è tutto vano. Il match resta in equilibrio fino alla fine del terzo quarto, poi Klay Thompson e Jordan Poole confezionano un 10-0 di parziale che indirizza definitivamente il match verso le strade di San Francisco.