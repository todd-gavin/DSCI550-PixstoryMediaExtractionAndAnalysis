Kushaq की पहली सालगिरह के मौके पर स्कोडा ऑटो इंडिया ने इसमें नए फीचर्स और कई अपडेट्स की पेशकश की है। स्कोडा ऑटो इंडिया को भारत में सफल बनाने के लिए kushaq का बहुत ही महत्वपूर्ण रोल है क्योंकि यह गाड़ी हर दिन नए रिकॉर्ड स्थापित कर रही है।

 स्कोडा के ब्रांड डायरेक्टर जैक हॉलिक्स के अनुसार मिशन 2.0 को सफल बनाने के लिए कुशाक ने एक हीरो का रोल अदा किया है। इस अवसर पर हम Kushaq के इंटीरियर में हैडलाइनर और टायर मॉनिटरिंग प्रेशर सिस्टम को स्टैंडर्ड  तौर पर दे रहे हैं। इसके सभी वेरिएंट में 1 लीटर TSI इंजन की पावर के साथ स्टार्ट स्टॉप रिकपरेशन सिस्टम भी स्टैंडर्ड तौर पर दिया जाएगा। जिससे गाड़ी की ईंधन बचत क्षमता में 7 से 9% वृद्धि होगी।एसयूवी के केबिन में अब 20.32 सेमी का स्कोडा इनफोटेनमेंट सिस्टम भी है, जिसमें चुनिंदा फंक्शस के लिए नॉब और बटन मौजूद हैं। यह गाड़ी पिछले साल से ही बिक्री के मामले में सारे रिकॉर्ड तोड़ रही है और सफलता कि नई ऊंचाइयों पर पहुंच रही है। जो कि आने वाले समय में स्कोडा ऑटो इंडिया को भारत में एक बेहतरीन ऑटोमोबिल प्लेयर के रूप में स्थापित करेगी।