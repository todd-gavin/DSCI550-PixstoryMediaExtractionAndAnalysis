La Formula 1 torna a Imola e lo fa nel weekend del 24 aprile per quello che sarà il primo appuntamento della stagione in territorio europeo. Da oggi al via sulla piattaforma Ticketone la vendita dei biglietti per assistere 
al GP Emilia Romagna, in un fine settimana particolarmente ricco perché caratterizzato dalle qualifiche del venerdì e dalla sprint race del sabato pomeriggio che aggiungerà azione al programma tradizionale. Non proprio popolari, come spesso accade con la F1, i prezzi dei tagliandi: si va dai 50 ai 100 euro per il venerdì, dai 120 ai 350 per il sabato e dai 180 ai 580 per la sola giornata di domenica. Possibile anche portare a casa l’abbonamento dei tre giorni, con prezzi che variano da 245 a 725 euro a persona. Previsto comunque uno sconto del 50% per gli Under12. 

Foto: Instagram autodromoimola