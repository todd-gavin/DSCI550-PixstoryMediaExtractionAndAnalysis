Mohamed Salah è un eroe non solo in Egitto, ma in tutto il mondo per il suo talento espresso negli stadi più belli del mondo. Eppure, il fenomeno del Liverpool è conosciuto anche per le sue grandiose azioni in un campo ancor più importante, quello della beneficenza.

Come riportato dal The Times, Salah ha donato 2,4 milioni di sterline al National Cancer Institute de Il Cairo dopo essere stato gravemente danneggiato da un'autobomba. ‘The Egyptian king’, che negli anni è sempre intervenuto in sostegno della sua terra natale, è l'unico calciatore presente in questa speciale top 10, ma non l’unico sportivo. Al suo fianco è presente, niente meno che il 7 volte Campione del Mondo della F1, Lewis Hamilton con donazioni che raggiungono addirittura i 20 milioni di dollari.

Ovviamente, l’importante è ciò che una persona può donare, anche nel suo piccolo. Nel caso dell’egiziano, però, si tratta del 7% dei suoi guadagni stagionali: una grande manifestazione di umanità.

Inoltre, l’importo donato dall’esterno del Liverpool è stato anche il più alto nel campo della salute nella sua nazione d'origine. Salah si sente di dover restituire qualcosa alla sua gente, alla sua comunità, e di certo lo sta facendo nel migliore dei modi.