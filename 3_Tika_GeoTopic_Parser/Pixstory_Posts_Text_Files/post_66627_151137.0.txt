എം മുകുന്ദന്റെ കുട നന്നാക്കുന്ന ചോയി എന്ന നോവൽ വായിക്കാനിടയുണ്ടായി.കുട നന്നാക്കുന്ന ചോയി കപ്പൽ കയറി ഫ്രാൻസിൽ പോകുന്നു, പോകുമ്പോൾ കുഞ്ഞിക്കൂനിയിൽ അമ്പുട്ടിയുടെ മകൻ മാതവനെ ഒരു ലക്കോട്ട് ഏൽപ്പിക്കുന്നു. (കത്ത് )അതിനുള്ളിൽ എഴുതിയത് ചോയിയുടെ മരണശേഷം മാത്രമേ വായിക്കാൻ പാടുള്ളു എന്ന് പ്രത്യേകം പറഞ്ഞേൽപ്പിക്കുന്നു.നാട്ടുകാർ മുഴുവനും അതിൽ എന്താണെന്ന് അറിയാൻ വേണ്ടി മാതവന് പിറകെ നടക്കുന്നു. ഒടുക്കം ചോയിയുടെ ഒരു കമ്പി കിട്ടുന്നു, അത് വഴി അയാൾ അവിടെ പട്ടാളത്തിൽ ചേർന്ന കാര്യം അറിയുന്നു. അപ്പോഴും ലക്കോട്ട് ഒരു പിടി താരത്ത രഹസ്യമായി തുടരുന്നു. ഒടുക്കം അടുത്ത ഒരു കമ്പി കൂടി കിട്ടുന്നു,അത് വഴി ചോയി മരിച്ച വിവരം നാട്ടുകാർ അറിയുന്നു.അതിന് ശേഷം ലക്കോട്ട് തുറക്കുന്ന മാതവൻ അയാൾ അതിലെഴുതിയത് വായിക്കുന്നു, താൻ മരിച്ച് കഴിഞ്ഞാൽ തന്നെ ദേശീയ പതാക പുതപ്പിക്കണമെന്ന് അയാൾ എഴുതി വെച്ചിരിക്കുന്നു. പക്ഷേ മാതവൻ അത് ആളുകൾക്ക് വായിച്ച് കൊടുക്കുമ്പോൾ ദേശീയ പതാക കാവിതുണി എന്നതിലേക്ക് മാറുന്നു. അങ്ങനെ കാവി വസ്ത്രധാരികൾ അയാളെ കാവി പുതപ്പിച്ച് ദാഹിപ്പിക്കുന്നു..വസ്തുതകളെ വളച്ചൊടിക്കുന്ന ആധുനിക സമൂഹത്തെ മൊത്തത്തിൽ പ്രതിനിധാനം ചെയ്യാനും കൃത്യമായ രാഷ്ട്രീയം പറഞ്ഞു വെക്കാനും നോവലിന് കഴിഞ്ഞിട്ടുണ്ട്. വായിച്ചിരിക്കേണ്ട ഒന്ന് തന്നെയാണ് കുട നന്നാക്കുന്ന ചോയി.