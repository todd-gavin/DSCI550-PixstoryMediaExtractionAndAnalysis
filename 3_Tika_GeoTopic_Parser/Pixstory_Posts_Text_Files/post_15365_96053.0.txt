Dal 26 aprile si terranno gli ultimi 4 appuntamenti live del tour nei teatri “Due – La nostra storia” di RAF e UMBERTO TOZZI!
 
Due grandi artisti con due repertori straordinari capaci di attraversare intere generazioni, rivisitati a due voci, a cui si aggiunge l’atmosfera unica e intima dei teatri: tutto questo e molto più è “Due – La nostra storia”! A fare da assoluta protagonista, ovviamente, la musica, grazie a una scaletta straordinaria ricca di tutti i grandi successi dei due artisti, da “Gloria” a “Self Control”, da “Si può dare di più” a “Cosa resterà degli anni 80”, da “Infinito” a “Ti amo”, ma anche “Ti pretendo”, “Gli altri siamo noi”, “Il battito animale”, “Immensamente” e molti altri, come la super hit “Gente di Mare”, o ancora “Sei la più bella del mondo” e “Stella Stai”.
 
Queste le prossime date del tour:
26 aprile - Teatro Verdi - FIRENZE (recupero dell’8 marzo e del 23 ottobre 2020, del 23 maggio e del 18 novembre 2021 e del 24 febbraio 2022) - SOLD OUT
29 aprile - Palais - SAINT VINCENT
30 aprile - Nuovo Teatro Carisport - CESENA
2 maggio - Teatro Verdi - MONTECATINI - PT (recupero del 4 aprile e del 6 dicembre 2020, del 30 aprile e del 20 novembre 2021 e del 18 febbraio 2022)
 
I biglietti sono disponibili in prevendita su TicketOne.it e nei punti vendita e nelle prevendite abituali (per info www.friendsandpartners.it).
 
Radio Italia è radio ufficiale di “Due – La nostra storia”.