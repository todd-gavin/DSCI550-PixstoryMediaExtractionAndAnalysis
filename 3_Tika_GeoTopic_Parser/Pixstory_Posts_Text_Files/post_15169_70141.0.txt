Si intitola ‘La rivoluzione delle 4A’ accettazione, anti-allenamento, alimentazione, armonia (per sentirsi bene ogni giorno. È il nuovo libro di Federica Accio, meglio conosciuta sui social come informaconfede. La sua filosofia per il benessere sta conquistando migliaia di donne che hanno iniziato a praticare la sua ‘ginnastichina’ per ritrovare un equilibrio interiore ed esteriore. Non bisogna ammazzarsi di palestra, soffrire e avere dolori allucinanti per stare bene e ottenere risultati dice in sintesi Fede, anzi: un allenamento troppo intenso e mal calibrato sulla persona può essere controproducente. Ognuno deve ascoltare il proprio corpo e lavorare alla giusta intensità, considerando età, peso, patologie. Spesso ci si pone obbiettivi troppo alti e si resta delusi, invece, spiega nel libro, si deve procedere per gradi e soprattutto senza fretta. E i risultati arriveranno!! Una rivoluzione gentile del fitness insomma, che Fede porta avanti da anni. Semplici regole, che però vanno seguite per arrivare alla #gnoccanzainsalute (termine coniugato apposta per riassumere l’essenza della sua filosofia).