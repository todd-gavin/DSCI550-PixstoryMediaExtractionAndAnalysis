oggi ultimo atto di questa edizione del Carnevale 2022 "Remember the Future" con la presentazione, davanti al pubblico di Piazza San Marco, della Maria del Carnevale 2022, la 21enne Alice Bars, proclamata ieri sera nelle sale Apollinee del Gran Teatro La Fenice, che oggi ha sfilato in gondola lungo il Canal Grande indossando un abito realizzato dal sarto Francesco Briggi, titolare insieme alla moglie Anna dell’atelier Pietro Longhi, che riassume lo spirito del tema del Carnevale 2022 “Remember the future”. L’abito è stato realizzato con specchi di diverse dimensioni che riflettono e moltiplicano luce e immagini. Racchiude in sé simbologie sia storiche che stilistiche: elementi architettonici come le colonne di Palazzo Ducale o il motto secolare da sempre esibito tra le zampe del leone marciano, Pax Tibi Marce. Il corno dogale e ad un bustino settecentesco completato da maniche seicentesche su un’ampia gonna ottocentesca: forme e mode che hanno visto Venezia protagonista nei secoli. Un abito che ricorda una storia lunga 1600 anni, che riassume tutta la storia di Venezia e la summa della sua bellezza.