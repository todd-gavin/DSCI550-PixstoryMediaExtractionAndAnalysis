L’estate del Museo Diocesano Carlo Maria Martini di Milano riparte da sabato 20 agosto 2022.
 
Dopo una breve pausa estiva, la mostra Elliott Erwitt. 100 fotografie riaprirà al pubblico solo in orario serale dalle 18.00 alle 22.00 con la speciale formula “aperitivo al Chiostro Bistrot + mostra fotografica” a €10,00, con ingresso da corso di Porta Ticinese, 95.
La collezione permanente del Museo rimarrà invece chiusa fino al 5 settembre.
 
Contemporaneamente, dal 20 agosto 2022, anche il Chiostro Bistrot tornerà ad accogliere i propri clienti, dalle 12.00 alle 22.00.
 
L’esposizione, in corso fino al 16 ottobre 2022, curata da Biba Giacchetti, organizzata dal Museo Diocesano in collaborazione con SudEst57, col patrocinio del Comune di Milano, sponsor Crédit Agricole, presenta cento scatti, tra i più famosi del fotografo americano, da quelli più iconici in bianco e nero a quelli, meno conosciuti, a colori che Erwitt aveva deciso di utilizzare per i suoi lavori editoriali, istituzionali e pubblicitari, dalla politica al sociale, dall’architettura al cinema e alla moda.
Orari di apertura (dal 20 agosto al 5 settembre 2022):
tutti i giorni, 18.00-22.00.