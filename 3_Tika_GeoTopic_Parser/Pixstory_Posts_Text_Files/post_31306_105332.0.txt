Lo Stato assoluto è la prima forma di Stato moderno, istauratosi in Europa tra il 1400-1500. I caratteri principali sono:
- il potere è concentrato nelle mani del Re, unico titolare della funzione legislativa ed esecutiva. Il sovrano è legibus solutus, ovvero sciolto dalle leggi, questo significa che il suo potere non incontra ostacoli.
- il potere giudiziario è esercitato dai Tribunali, composti da giudici nominati dal sovrano.
- lo Stato assoluto possiede un apparato burocratico, composto da funzionari che svolgono funzioni pubbliche sul territorio per conto del sovrano.
- si afferma la nuova classe borghese, che andrà a prendere il posto della vecchia nobiltà feudale.
Ricordiamo che lo Stato assoluto è una forma di stato, proprio come lo stato sociale, lo stato totalitario e lo stato liberale. La forma di stato è il rapporto che intercorre tra Stato (o meglio, autorità di potestà d’imperio/ normativa) e la società civile, nonchè l’insieme di principi e valori a cui lo Stato ispira la sua azione.