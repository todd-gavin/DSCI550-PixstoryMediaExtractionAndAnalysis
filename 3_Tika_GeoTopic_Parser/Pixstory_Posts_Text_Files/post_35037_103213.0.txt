L'annata di Gianmarco Tamberi non vuole proprio decollare. Dopo la medaglia d'oro a Tokyo, l'azzurro non è ancora riuscito a ripetersi e solo una volta è riuscito a saltare in un certo modo, nella penultima uscita a Birmingham quando era riuscito a superare la sbarra all'altezza di 2.25 al primo tentativo. Oggi con quella misura avrebbe vinto visto che il primo posto è andato al brasiliano Thiago Moura, con 2.23 al primo tentativo.

Tamberi al Meeting di Trieste saltato 2.15 al primo tentativo, poi è incappato in un errore a 2.20 e ha deciso di passare direttamente a 2.23, dove però le due restanti prove a disposizione si sono rivelate insufficienti per raggiungere l’obiettivo.

Si tratta quindi di un passo indietro rispetto anche a Doha dove aveva saltato a 2.20. Per il momento Tamberi è ancora in fase di rodaggio, mancano ancora un paio di mesi all'appuntamento più importante, i Mondiali di Eugene (USA).