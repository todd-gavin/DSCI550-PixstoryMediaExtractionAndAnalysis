Domani i quarti di finale del Roland Garros regaleranno un match che si preannuncia tutto da gustare, quello tra Djokovic e Nadal. Da una parte c'è il numero uno al mondo che ha ripreso a giocare seriamente da poco visto che da inizio anno solare ha dovuto rinunciare a diversi tornei a causa del mancato vaccino. Dall'altra parte c'è Nadal, il più vincente nella storia del tennis con i suoi 21 Slam, uno più di Federer e proprio di Djokovic.

Prima dell'inizio del torneo francese Nadal aveva fatto sapere che da tempo, da anni, convive con problemi alle vesciche, un tormento che non lo ha mai abbandonato e costretto sempre a stringere i denti. Non ha potuto mai fare nulla per conviverci se non lottare ogni singolo incontro. Adesso che di anni ne ha quasi 36 inizia a pensare a quando dirà "basta" con il suo sport preferito. E il match contro Djokovic potrebbe anche rappresentare una fine.

"Sono consapevole che non so cosa succederà il prossimo anno", ha detto in conferenza nel post match contro Auger-Aliassime durato 4 ore e 20 minuti, una eternità, "ogni volta che gioco qui so che potrebbe essere davvero la mia ultima partita in questo torneo". Magari è difficile che possa succede davvero, ma dopo aver vinto 109 partite sulla terra rossa parigina e aver perso solo 3 volte, contro Djokovic - colui che lo ha sconfitto 2 di queste 3 volte - potrebbe essere l'ultima volta del Re di Parigi.