Più segna con la Lazio e più viene criticato per quanto fatto in Nazionale. Non c'è pace per Ciro Immobile, in vetta alla classifica cannonieri della serie A con 25 reti, ma sempre nelle critiche per a mancata qualificazione dell'Italia ai mondiali in Qatar. Tanto che si vocifera che stia pensando di ritirarsi dalla maglia azzurra, nonostante l'età gli consenta ancora di poter essere convocato per qualche anno. Ma lui deve ancora decidere cosa fare: "Continuare? Non lo so, devo ancora decidere", ha risposta al termine della partita contro il Torino. 
 
I tanti gol bastano per placare le critiche? "No, non bastano. Le critiche, come ho detto a Genova, fanno parte del calcio. Io le accetto, non accetto le cattiverie. Probabilmente qualcuno si diverte a farle. Io voglio meritare le critiche e gli elogi quando ci sono. Come tutti, quando fai questo sport. In Nazionale è amplificato, rimane il dispiacere per la mancata qualificazione al Mondiale, ma le responsabilità sono di tutti".