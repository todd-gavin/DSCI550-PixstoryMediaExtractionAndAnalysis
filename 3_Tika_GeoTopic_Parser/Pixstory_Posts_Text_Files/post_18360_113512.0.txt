Senza Berrettini ci sta pensando Sinner a regalare emozioni agli italiani nel torneo di Wimbledon. L'altoatesino ha disputato un match perfetto contro Alcaraz compiendo un'impresa e regalandosi per la prima volta i quarti di finale del torneo più antico del tennis. L'avversario è ancora più temibile del prodigio spagnolo battuto agli ottavi di finale, si tratta del 20 volte campione degli Slam Djokovic.

L'attesissimo match si disputerà oggi sul campo centrale alle 14.30 circa italiane. Sinner sa che sarà un'impresa ma ce la metterà tutta. D'altronde da quando ha cambiato allenatore ha regalato sprazzi di grandissimo tennis, ma anche scivoloni che avrebbe potuto evitare.

Tra i due c'è un solo precedente che Sinner vorrebbe rimediare, quello di un anno fa al Masters di Montecarlo terminato 2 set a 0 per il tennista serbo con il risultato di 6-4 6-2. Questa volta in palio c'è la semifinale di Wimbledon, da giocare contro il vincitore del match tra Goffin e Norrie.