In un'intervista a GQ, Massimiliano Allegri ha raccontato un interessante retroscena del suo ritorno sulla panchina della Juventus: "Avevo già firmato un accordo con il Real Madrid. Poi la mattina ho chiamato il presidente Perez e gli ho detto che non sarei andato perché avevo scelto la Juventus. Mi ha ringraziato. Da quando mi ha chiamato la Juventus a maggio non ho avuto nessun dubbio".
Parlando della situazione e dei giocatori trovati al suo ritorno alla Continassa, Allegri ha spiegato di essere rimasto positivamente colpito soprattutto da Danilo: "Una sorpresa meravigliosa è stato Danilo. È un campione, un ragazzo molto intelligente, responsabile e che si mette sempre a disposizione della squadra. I Bonucci e i Chiellini li conosciamo già, però Danilo è stato veramente una scoperta".