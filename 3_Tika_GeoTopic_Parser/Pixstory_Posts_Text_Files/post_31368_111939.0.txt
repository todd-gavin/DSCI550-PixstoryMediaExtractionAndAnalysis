Il diritto del lavoro ha manifestato, da sempre, un'identità molto precisa dal punto di vista della
funzione sociale da esso perseguita: essa consiste nella vocazione protettiva di lavoratori reputati
economicamente, socialmente e giuridicamente deboli. In sostanza, il diritto del lavoro interviene là
dove ritiene che vi sia bisogno di proteggere, tramite regole di ordine pubblico o comunque esterne alla
negoziazione individuale tra le parti, un lavoratore altrimenti non in grado di determinare, alla pari con
la controparte imprenditoriale, le condizioni (retributive, di orario etc.) del lavoro. La stessa, più
recente, tendenza espansiva nei riguardi di altre figure di lavoratori, come i collaboratori a progetto, è
stata ispirata dalla presa d'atto di altre situazioni di "lavoro debole", meritevoli di protezione. Il diritto
del lavoro vuole controbilanciare la disparità di potere tra datore di lavoro e lavoratore. Si vuole
difendere la dignità del lavoratore. Altri ritengono che il diritto del lavoro serva per svolgere la funzione
redistributiva del reddito a vantaggio della classe storicamente penalizzata rispetto ai detentori del
capitale. Il diritto del lavoro è un diritto fortemente sociale. E chiaro che per svolgere appieno la
funzione in vista della quale sono state prodotte, le norme lavoristiche si sono poste come norme
ordine pubblico", che cioè si impongono agli imprenditori in forza di prevalenti ragioni di interesse
pubblico, consistenti appunto nella protezione dei lavoratori subordinati. Questa matrice ha portato a
consolidare in tali norme, col tempo, quell'attributo dell'inderogabilità a livello individuale, che ne è
tuttora la caratteristica saliente, e secondo molte opinioni il bastione ultimo dell'identità del diritto del
lavoro.