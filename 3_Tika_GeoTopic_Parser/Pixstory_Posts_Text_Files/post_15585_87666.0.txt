Ho intervistato Iryna perché la sua storia racconta molte cose. Lei è qui in Italia a lavorare e la figlia Alessia (18 anni, disabile) si trovava in Ucraina con la nonna. Vivevano a Dnipro, una delle prime zone calde di questa guerra, dove sono iniziati i bombardamenti ad est di Kiev. Iryna voleva far portar via la figlia, che era anche rimasta senza medicine per le sue patologie, ma nessuno si avventurava laggiú per portarla almeno a Leopoli. Dopo qualche tentativo vano di farsi aiutare da ambasciate, consolati, prefetture e istituzioni varie, Iryna si è decisa a partire da sola. Lei e la figlia hanno origini ucraine ma passaporto italiano. Per questo motivo gli aiuti per loro sono stati ancora più difficili: si sono trovate in mezzo ad un cortocircuito burocratico. Qui sotto trovate il link al servizio dove lei spiega come è stato il viaggio, fatto di passaggi, colpi di fortuna, ma anche notti nei bunker o rifugi per profughi. 5000 km in una settimana. Ha portato con sé in Italia anche due ragazze di 14 e 19 anni, figlie di militari che gliele hanno affidate. 


https://video.sky.it/news/mondo/video/guerra-ucraina-il-viaggio-di-iryna-per-la-figlia-disabile-735345