«Una grande Orchestra Sinfonica, alcuni fra i più iconici brani rock di tutti i tempi e la strepitosa chitarra di Andrea Braido: potevamo non buttarci anima e corpo in questa "splendida" avventura? – dichiara il Maestro Silvano Pasini – E dopo mesi di preparativi e scrittura ora il gran momento si avvicina. Come Orchestra Sinfonica di Asti siamo orgogliosi di poter essere parte di questo "ambizioso" progetto».
«Quando la Musica unisce suoni e tradizioni diverse, – afferma il chitarrista Andrea Braido – ciò che ne può scaturire è davvero potente e coinvolgente! Del resto la buona musica non può che condividere altra buona musica».
Per l’appuntamento di Roatto il menù ideato dallo chef Federico Francesco Ferrero prevede una rivisitazione in chiave gourmet degli agnolotti, tradizionali e di magro, abbinati alla Barbera d’Asti.
La proposta dei vini è curata dal Consorzio Barbera d’Asti e Vini del Monferrato, mentre, per il terzo anno, il direttore gastronomico del Monferrato On Stage è lo chef Federico Francesco Ferrero in collaborazione con Ecomuseo BMA. Il vincitore della terza edizione MasterChef Italia ha ideato per ogni evento un piatto della tradizione monferrina realizzato in una nuova chiave gourmet che mette insieme tradizione e innovazione. Tutti i piatti proposti nel corso della rassegna verranno realizzati insieme alle Pro loco locali.