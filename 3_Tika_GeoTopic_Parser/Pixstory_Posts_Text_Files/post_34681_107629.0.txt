La telenovela tra Dybala e l'Inter è arrivata alle battute conclusive. Il giocatore argentino dovrebbe diventare nerazzurro a inizio prossima settimana, dopo che oggi ci sarà l'incontro decisivo tra Jorge Antun e l'agente Fifa Giacomo Petralito nella sede dell'Inter. Saranno messi a punti gli ultimi dettagli: si parte da una base contrattuale di quattro anni, con un ingaggio che l'Inter propone a 6 milioni più bonus, Dybala ne chiede 8 fissi. Le parti si verranno incontro e alla fine la soluzione dovrebbe accontentare entrambe.

Dybala sarebbe stato convinto non solo dalla durata del contratto, quattro anni, ma anche dalla possibilità di giocare sia con Lautaro Martinez che con Lukaku. L'Inter infatti, dopo aver chiuso con il suo ingaggio, darà l'assalto finale anche all'attaccante belga che dovrebbe tornare in prestito (oneroso) per formare un trio incredibile.