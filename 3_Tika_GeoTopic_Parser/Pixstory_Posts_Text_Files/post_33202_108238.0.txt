In gara-6 in un Forum di Assago esaurito, l'AX Armani Exchange Milano ha surclassato la Virtus Segafredo Bologna 81-64 chiudendo la serie sul 4-2 e vincendo il suo 29° scudetto! La formazione di coach Ettore Messina ha dominato la gara fino al tripudio finale davanti a 12mila spettatori. Già la prima frazione si era chiusa 29-16 per i padroni di casa. Bologna ha provato a rimontare nel secondo quarto, recuperando 6 punti all'intervallo, ma nel terzo è arrivato il decisivo allungo di Milano che poi ha controllato fino alla sirena più bella dell'anno. Mattatore della serata Gigi Datome con 23 punti, ma hanno dato il loro importante apporto anche Shields (15pt) e Rodriguez (12pt). Per Bologna tanto amaro in bocca, gli unici in doppia cifra sono stati Alibegovic (11pt) e Mannion (10).