Charles Leclerc ha ottenuto la pole position del GP Australia, al termine di una sessione di qualifiche molto movimentata.
Nella Q1 si è avuta una prima interruzione a causa di un incidente tra Nicholas Latifi e Lance Stroll, mentre nella decisiva Q3 è stato Fernando Alonso a far uscire bandiera rossa dopo essere finito contro le barriere. In questo frangente, sfortunato Carlos Sainz che ha visto la sessione interrompersi proprio mentre stava concludendo il suo primo giro lanciato.
Negli ultimi 4 minuti si è deciso il risultato finale: Sergio Perez si è fermato a un millesimo dal tempo di Leclerc ottenuto prima dell'interruzione, poi Max Verstappen è passato al comando. Infine, ancora Leclerc si è migliorato ottenendo la pole. La seconda fila è completata da Lando Norris, mentre in terza fila partiranno le due Mercedes di Lewis Hamilton e George Russell. Sainz partirà solo nono.