Il tecnico dell’Atalanta Gian Piero Gasperini commenta così la vittoria della sua squadra contro i tedeschi del Bayer Leverkusen: "Siamo molto felici per la vittoria. Aver giocato così è motivo d'orgoglio per noi, ma per la qualificazione è ancora durissima e si deciderà tutto nella gara di ritorno in Germania. In campionato siamo stati pesantemente penalizzati almeno 5 o 6 volte. Quello che hanno fatto nei nostri confronti è grave e ci ha mancato di rispetto. Se abbiamo raccolto poco fino ad oggi non sempre è stato per colpa nostra.” Il tecnico atalantino ha poi rilasciato un commento in merito al rapporto tra i suoi due giocatori Aleksej Miranchuk e Ruslan Malinovskyi che vivono giorni terribili visto il conflitto in corso tra le loro due nazioni di appartenenza. "La loro amicizia è straordinaria e stanno facendo grandi cose nonostante il periodo difficile che stanno vivendo entrambi.”