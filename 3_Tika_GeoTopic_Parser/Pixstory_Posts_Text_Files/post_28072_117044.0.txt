Non sembra avere praticamente rivali, Kalle Rovanpera. Il giovanissimo pilota di casa Toyota ha infatti portato al successo – ed è il quinto in sette appuntamenti del Mondiale Rally 2022 – la sua GR Yaris Rally1 anche in Estonia, a casa del rivale della Hyundai, Ott Tanak. Il talentuoso ragazzo finlandese classe 2000 ha rifilato oltre un minuto di gap al compagno Elfyn Evans e poco meno di due minuti allo stesso Tanak, in grado comunque di salire sul terzo gradino del podio. Distacchi abissali che sono replicati anche in classifica iridata: Rovanpera, che adesso scalda i motori per il WRC di Finlandia, di scena nel weekend del 7 agosto, ha 175 punti iridati, poco meno del doppio di quelli di Thierry Neuville che ne ha solo 92 ed è il primo degli inseguitori in classifica. 

Foto: Instagram officialwrc