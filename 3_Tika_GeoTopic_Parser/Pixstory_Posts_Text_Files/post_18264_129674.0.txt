Il torneo di Cincinnati rimane senza italiani. L'ultimo sopravvissuto Jannik Sinner, 12 al mondo, è stato eliminato da Felix Auger-Aliassime, 9 al mondo, in tre set in un match di quasi due ore e mezza terminato con il risultato di 2-6 7-6 (1) 6-1.

L'ottavo di finale era iniziato benissimo per Sinner che ha chiuso il primo set sul 6-2. Nel secondo set però il match è tornato in estrema parità, almeno fino al tie-break dove Auger-Aliassime ha preso il sopravvento lasciando a 1 l'altoatesino.

Sinner mal digerisce il ritorno dell'avversario e nel terzo set capitombola per 6-1. Auger-Aliassime giocherà i quarti di finale contro Borna Coric che ha battuto Roberto Bautista Agut agli ottavi. Coric è stato capace anche di eliminare Nadal al secondo turno.