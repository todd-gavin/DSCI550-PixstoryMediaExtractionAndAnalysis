La 27esima giornata del campionato di calcio di Serie A si è chiusa con il match del Monday night che ha visto l’Atalanta affrontare al Gewiss Stadium la Sampdoria. I padroni di casa dovevano necessariamente vincere per restare in corsa per il quarto posto e la vittoria è arrivata senza se e senza ma con un secco 4 a 0. Ad 
aprire le danze è stato Mario Pasalic al 6° del primo tempo, con il raddoppio di Koopmeiners al 29°. L’olandese ex Az Alkmaar è poi andato di nuovo in rete al 16° della ripresa per il momentaneo 3-0 dei bergamaschi, seguito all’86° dal gol di Miranchuk. La Dea si mette così a -3 dal quarto posto occupato dalla Juventus, ma con una partita ancora da recuperare. 

Foto: Instagram atalantabc