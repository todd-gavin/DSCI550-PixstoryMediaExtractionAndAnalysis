Il primo arrivo in salita del Tour de France 2022 ha confermato la superiorità di Tadej Pogacar. Lo sloveno ha vinto sullo spettacolare traguardo di La Planche des Belles Filles, posizionato al termine di un muro con terreno sterrato davvero durissimo da scalare. Ottimo il supporto della sua squadra, la UAE Emirates, che lo ha accompagnato fino all'ultimo chilometro, con Rafal Majka che lo ha lanciato per l'azione finale dopo che il gruppo si era già molto sgranato. Pogacar ha completato il lavoro con un paio di scatti devastanti, battendo in volata il danese Vingegaard che aveva provato a sorprenderlo. Buon terzo posto per Primoz Roglic dopo le cadute dei giorni scorsi, mentre è una grande delusione per il tedesco Kamna, ultimo fuggitivo ripreso a soli 100 metri dal traguardo e classificatosi quarto. Migliore degli italiani ancora Damiano Caruso, 17° a 1'12". Pogacar rafforza così la maglia gialla conquistato con il successo di ieri e ha ora 35" di vantaggio su Vingegaard, 1'10" su Geraint Thomas e 1'18" su Adam Yates, mentre Caruso è 18° a 3'33".