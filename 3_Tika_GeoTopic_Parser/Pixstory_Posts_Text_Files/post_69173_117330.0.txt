എന്റെ കുടുംബവും, കേരളത്തിലെ യാഥാസ്ഥിക  സമൂഹവും, എന്റെ bisexualityയെ കണ്ടത്.. . പൊതുവിലുള്ള  മാറ്റങ്ങൾ….

ഞാൻ bisexual ആണെന്ന് വെളിപ്പെടുത്തിയ സമയത്തു വിവാഹിതനും രണ്ടു കുട്ടികളുടെ  അച്ഛനുമാണ്. 2015 മുതൽ ഞാൻ ക്യുവെർ കമ്മ്യൂണിറ്റിക്കായി പ്രവർത്തിക്കുന്നത് അറിയാമെങ്കിലും  എന്റെ ഭാര്യക്ക്   ഇക്കാര്യത്തിൽ അല്പം അവ്യക്തത ഉണ്ട്. ഒരു മധ്യവർഗ്ഗ ക്രിസ്ത്യൻ കുടുംബത്തിൽ നിന്നും വരുന്ന അവൾക്ക് ഇത് അംഗീകരിക്കാൻ ബുദ്ധിമുട്ടുണ്ടാകും, അത് സ്വാഭാവികമാണ്. ഒരു സംഭവം ഓർമയിലുണ്ട്. പാൻഡെമിക് തുടങ്ങുന്നതിനു തൊട്ട് മുൻപ് ഒരു queer literature സെമിനാറിൽ പങ്കെടുക്കാനായി എന്നെ കൊല്കത്തയിലേക്കു ക്ഷണിച്ചിരുന്നു. ഇതറിഞ്ഞപ്പോൾ ഈ രംഗത്തുള്ള എന്റെ ആത്മാർത്ഥമായ പരിശ്രമങ്ങൾ എന്നായാലുംഅംഗീകരിക്കപ്പെടും എന്ന് അവൾ പറഞ്ഞു. അത്തരം നല്ല വാക്കുകളോട് ഞാൻ എന്നും  അവളോട് കടപ്പെട്ടിരിക്കുന്നു.
എന്റെ കുട്ടികളുമായി ഞാൻ ഈ വിഷയം വിശദമായി സംസാരിച്ചിട്ടുണ്ട്. ക്യുവെർ റൈൻബോയെകുറിച്ചു ഇന്റർനെറ്റ് വഴി അവർ ഒരുപാടു വിവരങ്ങൾ സെർച്ച് ചെയ്തു മനസിലാക്കി. അവർക്കിപ്പോൾ bisexual സുഹൃത്തുക്കൾ വരെ ഉണ്ട്.
യാഥാസ്തിക മനോഭാവമുള്ള കേരളത്തിലെ പൊതുസമൂഹം ഇതെങ്ങിനെ എടുത്തു എന്നത് എനിക്കറിയില്ല. സ്വവര്ഗാനുരോഗികളോട് വിരോധമുള്ളവർ മുൻവിധികളോടെ ഒരാകലം പാലിച്ചിട്ടുണ്ട്. ഒരിക്കൽ എന്റെ ഗുരുവും ഇന്ത്യയിലെ തന്നെ ആദ്യത്തെ ക്യുവെർ കവികളിൽ ഒരാളും ഗേ ആന്തോളജിസ്റ്റും ആയ ഹുസൈൻ മെർച്ചന്റിനെക്കുറിച്ചുള്ള ഒരു ചർച്ചക്കിടയിൽ   ഞാൻ പഠിപ്പിച്ചിരുന്ന ഇന്സ്ടിട്യൂഷണനിലെ  ഒരു അദ്ധ്യാപിക തുറന്നു  പറഞ്ഞത് മൃഗങ്ങളുമായി ചെയ്യുന്നത് മനസ്സിലാക്കം. പക്ക്ഷേ എങ്ങിനെയാണ് ഒരേ ജൻഡറിൽ ഉള്ളവർ ഇത് ചെയ്യുന്നത് എന്ന് മനസിലാവുന്നില്ല എന്നാണ്. 
ഇരുപത്തിയൊന്നാം നൂറ്റാണ്ടിന്റെ മൂനാം ദശകത്തിൽ നിൽക്കുന്നത് കൊണ്ടോ, സമൂഹത്തിൽ അംഗീരിക്കപ്പെടുന്ന ഒരു ജോലി ഉള്ളതുകൊണ്ടോ ആവാം, പ്രത്യേകിച്ചും മീഡിയക്ക് ആക്രമിക്കാൻ ഏറ്റവും സാധ്യതകൾ ഉള്ള അക്കാഡമിക് രംഗത്ത് നിന്നിട്ടും വലിയ disadvanges ഒന്നും എനിക്കുണ്ടായിട്ടില്ല..  എന്നോട് അഭിപ്രായം ചോദിക്കുന്ന എല്ലാ queer സുഹൃത്തുക്കളോടും  ഞാൻ പറയുന്നത് ഗവണ്മെന്റ്, കോർപ്പറേറ്റ് തലത്തിൽ സാമ്പത്തിക ഭദ്രതയുള്ള ഒരു ജോലി ഉണ്ടെങ്കിൽ മാത്രമേ gay, bisexual ഐഡന്റിറ്റികൾ പുറത്തു പറയാവു  എന്നാണ്.  പക്ഷെ സ്ത്രീകളുടെ കാര്യം വരുമ്പോ കളിയാകെ മാറും. വിവാഹം കഴിക്കാൻ നിര്ബന്ധിക്കപ്പെടുന്ന ഒരു സോഷ്യൽ റിയാലിറ്റി അവർക്കുണ്ട്.  പ്രത്യേകിച്ചും ലെസ്ബിയൻസ് പലരും ഒരു ആജീവനാന്ത റേപ്പ്  അനുഭവിച്ചാണ്  വിവാഹത്തിൽ നിൽക്കുന്നത്
മറ്റൊരു കാര്യം പൊളിറ്റിക്കൽ കറക്ട്നെസ്സ്ക്കുനെകുറിച്ചാണ്. പൊതുവിടങ്ങളിൽ ഇത് അംഗീകരിക്കുന്ന പലരും സ്വന്തം കുടുംബത്തിൽ ഇത്തരം ആളുകൾ ഉണ്ടെങ്കിൽ അത് മറയ്ക്കാൻ  ശ്രമിക്കും. Gays, lesbians, bisexuals  - ഇവരെയൊക്കെ   സ്വന്തം  കുടുംബം ആണ് ആദ്യം അംഗീകരിക്കേണ്ടത്,	
തൊണ്ണൂറുകളിലെയും രണ്ടായിരത്തിന്റെ തുടക്കത്തിലേയും കേരളത്തിൽ നിന്ന് നമ്മൾ മാറിയിട്ടുണ്ട്. സോഷ്യൽ മീഡിയ ആണ് അതിനു വഴിയൊരുക്കിയത്. ഈ വിഷയങ്ങളിൽ തുറന്ന ചർച്ചകളും എഴുത്തുകളും നടക്കുന്നുണ്ട്. ഉദാഹരണത്തിന് എന്റെ കോളേജിലെ NSS യൂണിറ്റ് ഇക്കാര്യത്തിൽ അനുഭാവം പ്രകടിപ്പിച്ചു നടത്തിയ റാലിയിൽ ഞാൻ പങ്കെടുത്തിരുന്നു. പൊതുവായ സാമൂഹ്യരീതികളോട് ചേർന്നുപോകുന്ന ഒരു ഗ്രൂപ്പ് എന്ന നിലയിൽ  NSS നടത്തിയ  ഈ പ്രകടനം ഒരു പൊളിറ്റിക്കൽ കറക്ട്നെസ്സ്ന്റെ ഭാഗമായി  കാണാം. പക്ഷേ കുടുംബത്തിൽ ഒരാൾക്ക് സ്വതന്ത്രമായി തന്റെ queer self വെളിപ്പെടുത്താൻ കഴിയുന്നുണ്ടോ എന്നത് ഇപ്പോഴും പ്രസക്തമായ ഒരു ചോദ്യമാണ്. അക്കാര്യത്തിൽ നമ്മൾ അധിക ദൂരമൊന്നും താണ്ടിയിട്ടില്ല എന്നാണ് എനിക്ക് തോന്നുന്നത്.


#VVOX ന്റെ സ്ഥാപകനായ സംഗീത് സെബാസ്റ്റ്യൻ ഹോസ്റ്റ് ചെയ്യുന്ന പോഡ്‌കാസ്റ്റ് പരമ്പരയായ "ദ ഔട്ടിംഗിന്റെ" ഭാഗമാണ് അഭിമുഖം.
ഇന്ത്യയിലെ ഏറ്റവും ചൂടേറിയ പോഡ്‌കാസ്റ്റ് പ്ലാറ്റ്‌ഫോമായ #Earshot-മായി സഹകരിച്ച് sexual shame ഇല്ലാതാക്കാനുള്ള ദൗത്യവുമായി #VVOX-ന്റെ പ്ലാറ്റ്‌ഫോം മുന്നോട്ട് പോകുന്നത്.

VVOX
https://youtu.be/fbNb1dGDpfc
VVOX