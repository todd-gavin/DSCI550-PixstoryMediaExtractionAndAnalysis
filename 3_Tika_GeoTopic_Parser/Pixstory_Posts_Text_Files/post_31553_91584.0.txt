‘’Gran parte della prima letteratura femminista sul genere, della accurata ricostruzione storico-culturale della variabilità dei modelli di genere ha assunto una implicita prospettiva unilineare di questi fenomeni, che faceva emergere di volta in volta il modello di femminile (e maschile) riferito ai gruppi sociali dominanti (e spesso con una prevalenza dei modelli anglo-americani, rispetto a quelli di altre tradizioni storico-sociali). C'è voluta l'irruzione nel campo delle analisi femministe delle donne nere e dei paesi in via di sviluppo perché si iniziasse a riflettere sulla pluralità dei modelli di genere: sulle loro gerarchie e rapporti di potere interni che non erano solo frutto di una manipolazione da parte del genere dominante, degli uomini, ma di rapporti di potere materiali e simbolici tra donne stesse.  Ad esempio, la collocazione delle donne bianche dei ceti possidenti negli Stati Uniti del Sud dava contenuti al loro essere donne che non solo le collocava in posizione subalterna rispetto agli uomini del loro stesso ceto, ma anche rispetto alle donne nere che questiovivevano da schiave nelle loro piantagioni, E, sia pure in forme diverse, la stessa questione si ripresenta continuamente ancora oggi, come già nel 1981 denunciava Bell Hooks, in un libro che riprendeva la frase
ripetuta da una donna nera, Segourney Turner, nel suo intervento ad una delle prime riunioni delle femministe americane organizzate per chiedere il voto: "Ain't / a woman?", non sono una donna anch'io (che sgobbo dalla mattina alla sera, porto pesi, sono vulnerabile a qualsiasi aggressione maschile, servo le donne
bianche ecc. ecc.)? E così via, Al punto che alcune femministe oggi sostengono che lo stesso concetto di genere dovrebbe essere
compreso come una categoria "razzializzata", dato che "le condizioni sociali della maschilità e femminilità nera sono inestricabilmente legate alla gerarchia, al sistema di significati e alle forme di istituzionalizzazione
razziali" (Brewer 1997, p. 17) E "non è semplicemente che razza, classe, identità sessuale e altri fattori generano conflitto tra le donne, ma che il genere stesso è una fonte di differenza" (Smith 1995).’’

Fonte: CIRS de-Università degli studi di Torino, corso introduzione agli studi di genere.