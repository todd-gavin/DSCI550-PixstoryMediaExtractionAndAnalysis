"Sembra di vivere un déjà vu.” Queste le parole sconsolate di Marc Marquez che durante il viaggio di ritorno in Spagna ha cominciato ad avere nuovi fastidi alla vista. Ha quindi deciso di andare dal Dr. Sánchez Dalmau che ha effettivamente confermato la presenza di un
nuovo episodio di diplopia, problema agli occhi che il pilota spagnolo aveva già contratto in passato. Fortunatamente questo nuovo episodio pare essere meno grave dell'infortunio avuto alla fine dell'anno scorso. Ora senza dubbio arriva il momento di riposare e aspettare di vedere come si evolverà la lesione. Il pilota ha poi ringraziato i suoi fan sui social.