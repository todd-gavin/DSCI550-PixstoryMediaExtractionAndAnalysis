দিল্লির হাসপাতালে ভর্তি হয়েছেন করোনা আক্ৰান্ত কংগ্ৰেস সভানেত্ৰী সোনিয়া গান্ধী। দিল্লির গঙ্গারাম হাসপাতালে রবিবার তাঁকে ভর্তি করা হয়েছে। গত ২ জুন তিনি করোনা আক্ৰান্ত বলে খবর প্ৰকাশ্যে আসে। এতোদিন তিনি ঘরেই নিভৃতবাসে ছিলেন। কংগ্ৰেস মুখপাত্ৰ রণদীপ সুরজেওয়ালা এ খবর জানিয়েছেন। 

কংগ্ৰেসের মুখপাত্ৰ আরও জানিয়েছেন- বর্তমানে সোনিয়ার শারীরিক অবস্থা স্থিতিশীল। পর্যবেক্ষণের জন্য তাঁকে হাসপাতালেই রাখা হয়েছে। যারা তাঁর শারীরিক সুস্থতা কামনা করেছেন তাঁদেরকে তিনি ধন্যবাদ জানিয়েছেন।  

গত ১ জুন ন্যাশনাল হেরল্ড মামলায় রাহুল ও সোনিয়া গান্ধীকে তলব করেছিল এনফোর্সমেন্ট ডিরেক্টরেট। ৮ জুন ইডি-র দফতরে হাজিরা দেওয়ার কথা ছিল সোনিয়ার। কিন্তু তার আগেই তিনি কোভিড-১৯ আক্ৰান্ত হন। দলের বরিষ্ঠ নেত্ৰীর অসুস্থতায় উদ্বিগ্ন দলের নেতাকর্মীরা। 