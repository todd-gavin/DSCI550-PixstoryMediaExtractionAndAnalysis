La più luminosa carta per interrompere il digiuno di vittorie al tour per l'Italia (quasi 4 anni) era Filippo Ganna, che però nella cronometro conclusiva di questo Tour de France, nonostante un'ottima prova, ha pagato nelle gambe tre settimane di corsa a cui non è abituato rispetto a chi gareggia per la classifica, e così a vincere la cronometro conclusiva è stato Wout Van Aert, il belga in maglia verde che ha rifilato 19" al compagno di team della Jumbo Vissma nonché ormai certo vincitore di questo Tour, il danese Jonas Vingegaard! Ci ha provato fino alla fine Tadej Pogacar, fermandosi a 27" dal belga, terzo, davanti a Geraint Thomas a 32" e a Pippo Ganna a 42". Ottimo settimo Cattaneo a 1'32". Nella classifica generale Vingegaard comanda con 3'34" su Pogacar e 8'13" su Thomas, e questi saranno probabilmente anche i distacchi di domani sugli Champs Elysees, quando il danese verrà incoronato re del Tour 2022.