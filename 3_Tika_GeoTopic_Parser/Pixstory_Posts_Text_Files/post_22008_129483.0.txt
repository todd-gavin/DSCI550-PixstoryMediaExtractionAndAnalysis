https://bengali.nenow.in/assam/forest-officials-team-of-kaziranga-nabbed-three-persons-involved-with-rhino-horn-poaching-trade/
কাজিরঙা জাতীয় উদ্যানে তিন চোরাই ব্যবসায়ীকে ধরেছে বন বিভাগ। ৩জনই গণ্ডারের খড়গ চুরি করে গোপনে পাচার করার অবৈধ ব্যবসার সঙ্গে জড়িত। ধৃতদের নাম ক্ৰমে ইমান আলি, বাহারুল ইসলাম এবং মোহন তেরং বলে জানা গেছে।

জাতীয় উদ্যানের ডিএফও রমেশ কুমার গগৈয়ের নেতৃত্বে বন বিভাগের একটি অভিযানকারী দল গত ১৫ আগস্ট রাতে গণ্ডারের খড়গ গোপনে বিক্ৰির অভিযোগে কলিয়াবরের বান্দরডুবি থেকে ইমান আলি নামের এক ব্যক্তিকে আটক করে। আগে থেকে খবর পেয়ে বন বিভাগের লোক সেখানে ওত পেতে বসে ছিল। তারপর ধৃত ইমান আলিকে জেরা করে তার কাছ থেকে আরও তথ্য বের করে বন বিভাগের অভিযানকারী দলটি।