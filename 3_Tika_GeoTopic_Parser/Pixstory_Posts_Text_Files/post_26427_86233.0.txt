“Potrebbe essere una specie di fantasia adolescenziale, una certa idea stilistica dell’adolescenza che, nella moda, è un tempo libero dal conformismo, fatto di mélange, dissonanze e risonanze… Un susseguirsi di collage che mescolano educazione, riferimenti culturali, idoli, eroi ed eroine, voglia di affermarsi, di forgiare una personalità, distinguersi, scoprire ed esplorare con un profondo desiderio di autenticità” dice Nicolas Ghesquière di questa collezione che, racconta il processo a cui tutte le persone prendono parte nella scoperta del proprio stile. Il modus operandi è il testare, provare, sperimentare e sbagliare. Si sbaglia un look quando non ci si ritrova, quando non si riesce a convogliare la propria personalità nel proprio stile.
Le giacche e i cappotti sembrano presi dall’armadio del papà, le gonne sono prolungamenti di sciarpe e sulle felpe compaiono le foto dei propri idoli.
Una collezione sulla libertà del movimento senza costrizioni, sul comfort e sulla sicurezza che emanano.