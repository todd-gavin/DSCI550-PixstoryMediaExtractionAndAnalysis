मारुति सुजुकी इंडिया ने अपनी आने वाली Grand Vitara एसयूवी की कीमत का खुलासा करने से पहले ही 53000 गाड़ियों की बुकिंग कर ली है। जिस कारण गाड़ी खरीदने वालों को 5 से 6 महीने का इंतजार करना पड़ेगा। हाल ही में मारुति सुजुकी ने जुलाई 11 को इसकी बुकिंग आरंभ की थी। ग्रैंड विटारा मारुति की अब तक की सबसे महंगी गाड़ी हो सकती है। ब्रेजा की बहुत बड़ी कामयाबी के बाद कंपनी को उम्मीद है कि यह गाड़ी क्रेटा और सेल्टोस को जबरदस्त टक्कर देगी और ग्राहकों का भरोसा जीतने में कामयाब रहेगी।