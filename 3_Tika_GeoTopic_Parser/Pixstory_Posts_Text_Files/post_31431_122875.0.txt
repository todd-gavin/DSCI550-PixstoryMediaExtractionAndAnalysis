Uno degli elementi principali della cooperazione sarà la campagna “Insieme per l’Apprendimento”, che l’UNICEF lancerà insieme con il Ministero dell’Istruzione e altre agenzie governative in occasione degli auguri della First Lady per l’inizio del nuovo anno scolastico.
La campagna includerà diversi elementi come la sicurezza degli spazi per l’apprendimento, in particolare attraverso la realizzazione di rifugi e attività, linee guida per insegnanti e formazione sul rischio delle mine. La campagna prevede anche supporto psicosociale e il coinvolgimento dei giovani e il loro sviluppo.
“Siamo impegnati a continuare questa importante collaborazione tra l’UNICEF e la First Lady. La guerra in Ucraina – e la distruzione del sistema scolastico – sta avendo un impatto drammatico sulle vite di 5,7 milioni di bambini in età scolare. Insieme con Olena Zelenska continueremo la nostra collaborazione per proteggere i diritti di ogni bambino e creare opportunità per proseguire l’istruzione in questi tempi difficili. L’Istruzione è un diritto e uno dei più importanti investimenti per garantire normalità e senso di sicurezza ai bambini. I bambini ucraini nel paese e all’estero hanno bisogno di accesso sicuro all’istruzione, supporto per la salute mentale, spazi e opportunità per connetterli ai loro coetanei e aiutarli a recuperare l’istruzione perduta,” ha dichiarato Murat Sahin, Rappresentante UNICEF in Ucraina.
La campagna si concentrerà sulla formazione di insegnanti e psicologi scolastici per rafforzare il supporto psicosociale agli studenti. Opererà per reclutare giovani volontari nelle comunità e migliorare l’approccio all’apprendimento online così che i livelli di interazione sociale e di coinvolgimento dei bambini siano incrementati. È importante che le comunità supportino i bambini e creino opportunità per l’istruzione, la comunicazione e la socializzazione in condizioni di sicurezza. Le comunità e le autorità locali giocheranno un ruolo chiave nel supportare i bambini e creare opportunità per la loro istruzione, la comunicazione e la socializzazione in sicurezza.