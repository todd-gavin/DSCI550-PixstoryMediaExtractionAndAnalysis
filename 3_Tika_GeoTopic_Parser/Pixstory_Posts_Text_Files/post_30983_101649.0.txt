Altra grande prestazione in qualifica per Charles Leclerc che conquista la pole position del GP Spagna. Il pilota della Ferrari ha ottenuto il risultato dopo essersi girato in testacoda nel corso del primo tentativo nella decisiva Q3. Destino simile per Max Verstappen, piazzatosi secondo: l'olandese ha ottenuto il suo tempo nel primo tentativo, mentre non ha potuto completare il secondo giro lanciato per un problema tecnico alla sua Red Bull. Seconda fila per l'altra Ferrari di Carlos Sainz e per George Russell, al volante di una Mercedes apparsa molto pi√π competitiva. Terza fila per Sergio Perez e Lewis Hamilton. Bene la Haas che piazza due monoposto in top10, si conferma competitiva l'Alfa Romeo di Valtteri Bottas con il settimo tempo. Male Sebastian Vettel e Fernando Alonso, eliminati nel Q1: partiranno sedicesimo e diciassettesimo.