"Il vero pericolo e' la realta' concreta di una reazione nucleare. La paura di una risposta nucleare che e' stata espressa da Putin senza ombra di dubbio. Ha detto che la risposta all'Occidente potrebbe essere qualcosa senza precedenti. Qualcosa di mai visto. Questo puo' essere il
vero incubo. Ma io non escludo la possibilita' che a un certo punto queste persone saranno tentate a premere il bottone rosso". Lo ha dichiarato il Premio Nobel per la Pace 2021, Dmitry Muratov, il giornalista russo direttore di Novaja Gazeta, in audizione alla commissione diritti umani al Parlamento europeo. "Ieri ho visitato Mikhail Gorbaciov in ospedale. Ha compiuto 91 anni proprio ieri. Non sta molto bene. E chiaramente respinge qualsiasi possibilita' che si possa verificare una guerra nucleare", ha aggiunto. "C'e' una vera minaccia di guerra nucleare. E' stato detto anche dal ministro degli Esteri Lavrov che la terza guerra mondiale sara' una guerra nucleare e penso che si riferisca a cio' che sta gia' avvenendo nel'Europa centrale", ha sottolineato il Premio Nobel. Lo riporta lâ€™Agenzia AGI