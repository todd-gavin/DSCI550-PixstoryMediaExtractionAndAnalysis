ANGELINA MANGO: Nel 2020 pubblica l’EP “Monolocale”. Nel 2021 apre il tour di Giovanni Caccamo e Michele Placido “Parola” e firma il suo primo contratto discografico con Sony Music. ARIETE: Portavoce della nuova Generazione Z, la giovanissima cantautrice ha appena debuttato con l’album “Specchio”, arrivato dopo il successo degli EP “Spazio” e “18 anni” e del singolo “L'Ultima Notte”, colonna sonora dell’estate 2021. CAFFELLATTE: Giorgia Groccia, classe ‘94, artista poliedrica, è stata capace di mettersi in gioco in vari campi. A maggio 2018 ha pubblicato il romanzo “Blue”. DITONELLAPIAGA: classe 1997, Margherita Carducci, in arte Ditonellapiaga, è un’artista che incarna le infinite articolazioni del complesso animo femminile. Nell’aprile del 2021 pubblica il suo primo EP “Morsi”. Il 14 gennaio 2022 esce “Camouflage”, album rilasciato appena prima della partecipazione alla 72° edizione del Festival di Sanremo, con Donatella Rettore con il brano “Chimica”. FULMINACCI: pubblica il suo disco d’esordio “La Vita Veramente”. GAIA: Finalista di X Factor nel 2016 e vincitrice di Amici nel 2020, nasce nel 1997 da madre brasiliana e padre italiano. Alterna brani in portoghese come “Chega”, a brani in italiano come “Cuore Amaro”. LA RAPPRESENTANTE DI LISTA: Dopo il successo di “Ciao Ciao” all’ultimo Festival di Sanremo, certificata doppio Disco di Platino e per mesi ai vertici delle classifiche radiofoniche, hanno da poco pubblicato la riedizione del loro quarto album “My Mamma – Ciao Ciao Edition’’. MR.RAIN: Mr.Rain è l’artista fuori dal coro, sempre capace di descrivere all’interno delle sue canzoni la parte più intima di se stesso, con particolare attenzione alle parole.  I suoi album sono “Memories” nel 2015, “Petrichor” nel 2021 e “Fragile” nel marzo del 2022. VENERUS – Cantautore, polistrumentista e produttore, nel suo disco d’esordio “Magica Musica” (febbraio 2021) esplora il suono a 360° e unisce parole e sonorità in una miscela originalissima che brilla nel panorama contemporaneo. Al suo primo album è seguito “Magica Musica Tour 2021” (dicembre 2021), il disco live che raccoglie i brani nell’arrangiamento presentato nel tour dell’estate 2021, che lo ha visto esibirsi nelle principali città e in alcuni dei più importanti festival italiani. 