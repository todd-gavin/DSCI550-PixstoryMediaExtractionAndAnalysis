L'11 agosto scatterà a Monaco di Baviera il campionato europeo di Atletica Leggera. Le due stelle italiane, Marcell Jacobs e Gianmarco Tamberi con ogni probabilità, ci saranno. Il campione olimpico dei 100 metri è guarito dalla lesione che lo ha costretto a saltare i mondiali di Eugene e conta di riscattarsi conquistando il titolo europeo, mentre l'oro nel salto in alto ha vinto una gara in Rep. Ceca con la modesta misura di 2.24, ma significativa visto che fino a pochi giorni fa, per le conseguenze del Covid-19, non riusciva neanche a camminare.