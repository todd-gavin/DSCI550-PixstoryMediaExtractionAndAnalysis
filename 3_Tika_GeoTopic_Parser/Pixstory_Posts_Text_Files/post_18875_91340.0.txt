Una maglia che è destinata a far discutere. Il Milan ha presentato oggi la quarta maglia, un mix tra la prima e la seconda divisa. Lo ha fatto a pochi giorni dalla sfida con il Bologna (la partita si gioca lunedì sera) perché la nuova casacca debutterà proprio contro gli emiliani. La utilizzeranno anche le calciatrici del Milan femminile nel prossimo turno di serie A.

Il Milan ha annunciato la nuova maglia sui propri social con le fotografie in cui la divisa è indossata dai giocatori (e dalle giocatrici) e con un video iper tecnologico.