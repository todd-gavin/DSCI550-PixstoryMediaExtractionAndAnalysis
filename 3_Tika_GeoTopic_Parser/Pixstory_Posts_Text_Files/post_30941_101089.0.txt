A Savona, dove lo scorso anno iniziò la sua serie di risultati in crescendo che culmineranno con i due ori olimpici a Tokyo, Marcell Jacobs è tornato in pista dopo la gastroenterite che lo aveva fermato in Kenya a inizio mese. L'azzurro ha vinto la batteria con il tempo di 9.99, imponendosi poi anche in finale in 10.04. Questo il suo commento dopo la vittoria: "Ho fatto un po’ di fatica, pensavo di correre meglio rispetto alla batteria. Mi manca un po’ di brillantezza, pensavo che questa settimana senza allenamento potesse aiutarmi, ma questa è la prima dell’anno, c’è tempo per i Mondiali. Pensavo di correre meglio, anche tecnicamente. Dobbiamo migliorare. La settimana di Nairobi non è stata la migliore della mia vita, ma qui volevo esserci". Jacobs proseguirà ora la sua marcia d'avvicinamento ai Mondiali in programma ad agosto con il meeting di Eugene del prossimo 28 maggio.