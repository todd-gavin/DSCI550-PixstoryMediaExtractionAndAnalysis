Golden State Warriors - Memphis Grizzlies 142-112
Golden State si porta avanti 2-1 nella serie con una larga vittoria che potrebbe avere pesanti ripercussioni. Oltre ai 30 punti di scarto, infatti, per Memphis c'è da registrare l'infortunio della stella Ja Morant, infortunatosi al ginocchio destro nel corso dell'ultimo quarto dopo un intervento discusso di Jordan Poole. I Grizzlies erano partiti bene, chiudendo avanti il primo quarto e sotto di 7 all'intervallo nonostante il 70% dei Warriors. L'allungo decisivo inizia nel terzo quarto che si chiude addirittura 101-80 per i padroni di casa. Sei i giocatori di Golden State in doppia cifra, miglior marcatore Steph Curry con 30 punti nonostante il 2/8 da 3. Tra gli ospiti, Morant ne aveva segnati 34 prima di farsi male.

Milwaukee Bucks - Boston Celtics 103-101
I Bucks si riportano in vantaggio al termine di un match emozionante, con i Celtics capaci di recuperare dal -13 fino a portarsi avanti nel punteggio a 1'49" dal termine. Decisivi nelle giocate finali Giannis Antetokounmpo e Jrue Holiday, mentre è servito il replay per confermare che il tap-in del pareggio di Al Horford è arrivato oltre la sirena. Per Milwaukee ci sono 42 punti, 12 rimbalzi e 8 assist per un mostruoso Antetokounmpo, per Boston svetta Jayleen Brown con 27 punti e 12 rimbalzi.