Dopo la sconfitta per 1-0 in finale di Champions League, Jurgen Klopp commenta con filosofia l'esisto del match tra il Real Madrid e il suo Liverpool: "Quando il portiere avversario è il migliore in campo vuol dire che qualcosa non va per l'altra squadra. Ha fatto tre parate incredibili, ma mi sarebbe piaciuto avere più occasioni così nitide. Nel finale abbiamo fatto troppi cross senza senso". Il tecnico tedesco prende con molta sportività un risultato che ha punito più del dovuto il Liverpool: "Non è un risultato incredibile è un normale risultato di calcio. Abbiamo fatto molti più tiri e molti di questi in porta, ma la statistica decisiva è a favore del Real Madrid: ha segnato un gol, noi no. Purtroppo è molto semplice e altrettanto duro, ma ci tocca rispettarlo". Neppure questa grande delusione toglie la consueta simpatia a Klopp, che tra il serio e il faceto guarda già al futuro. "Dov'è la prossima finale di Champions? Istanbul? Prenoto già l'hotel...".