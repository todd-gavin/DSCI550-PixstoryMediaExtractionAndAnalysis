Il Festival della Canzone Italiana di Sanremo che si apre oggi al Teatro Ariston omaggia Milva, arrista che detiene il record di partecipazioni alla kermesse.
Nel foyer del Casino' sono in mostra 16 abiti che la cantante ha indossato nel corso della sua carriera e realizzati da importanti stilisti tra cui Ferré, Versace, Armani
La mostra rappresenta l'inizio di un percorso artistico che sarà poi presentato integralmente in primavera al Museo Nazionale Rossini di Pesaro e il 5 aprile al Teatro Franco Parenti di Milano, dove gli abiti saranno offerti all'asta in collaborazione con Christie's Italia. Il ricavato finanzierà l’avvio del primo progetto di cura con l’arte intitolato appunto a Milva.
Il progetto sarà incentrato sull’attività sia di ricerca, sia applicativa del rapporto tra arte e scienza. Operatori sanitari, ricercatori ed esperti del mondo dell'arte collaboreranno per costruire un percorso di assistenza alle persone rese fragili da malattie neurologiche e psichiatriche. Il progetto prevede inoltre l'identificazione di luoghi nel territorio di destinazione che presentino caratteristiche capaci di assecondare il necessario equilibrio tra essere umano e ambiente, grazie all'utilizzo dell’arte come veicolo di cura.