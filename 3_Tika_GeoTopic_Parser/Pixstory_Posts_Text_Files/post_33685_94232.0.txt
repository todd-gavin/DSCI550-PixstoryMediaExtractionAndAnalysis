Un buon Torino pareggia 1-1 all’Olimpico contro la Lazio, caparbia nel trovare la rete nei minuti di recupero. Questo il commento di Matteo Paro, il vice allenatore granata di Juric: “Pellegri era molto dispiaciuto per aver perso la palla da cui poi è nato il gol. È giovane e deve crescere su determinate cose, ma sono contento che ha segnato. Sono cose di campo che accadono: ci siamo confrontati perché tutti eravamo dispiaciuti per aver pareggiato all’ultimo. Siamo un po’ sfortunati perché abbiamo perso tanti punti nei minuti di recupero. È un mix di cose: alcuni episodi e un po’ colpa nostra. Belotti? Ha sentito dolore al flessore. Lo valuteremo nelle prossime 48 ore”.