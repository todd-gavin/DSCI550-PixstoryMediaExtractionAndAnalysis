Buona la prima per l’Atalanta in questa Serie A 2022/2023. Per lo meno sotto il punto di vista del risultato perché la prestazione non ha pienamente convinto. Bene l’aver tenuto il vantaggio e aver chiuso il discorso nel finale, ma soprattutto nella ripresa i nerazzurri hanno subito il gioco dei padroni di casa. Andiamo a vedere cosa ci dicono i dati della partita.

Sampdoria:

Possesso palla: 55,3%
Tiri in porta: 1
Tiri respinti: 5
Fuorigioco: 1
Corner: 3
Cross: 19
Dribbling: 16
Falli subiti: 13
Ammoniti: 4

Atalanta:

Possesso palla: 44,7%
Tiri in porta: 3
Tiri respinti: 3
Fuorigioco: 2
Corner: 2
Cross: 9
Dribbling: 12
Falli subiti: 21
Ammoniti: 6

La Sampdoria vince il dato sul possesso palla con il 55,33% totale. Gli uomini di Gasperini non riescono nella seconda parte di gara a tenere il ritmo dei locali e cedono un po’ troppe posizioni, salvo poi chiudere nel finale con il gol all’esordio del neo arrivato Lookman. I nerazzurri sono però incisivi nel primo tempo mettendo a segno 2 tiri in porta e altri 3 respinti, il dato finale verrà migliorato ulteriormente dal gol dello 0-2. La Sampdoria invece riesce ad andare al tiro solamente una volta con però ben 5 conclusioni respinte. La Dea non riesce a spingere a sufficienza sulle fasce e dunque i corner al triplice fischio saranno soltanto 9, al contrario degli uomini di Giampaolo che si sono buttati all’arrembaggio anche se inutilmente con 19 traversoni. Poco spettacolo da una parte e dall’altra complice le fatiche della preparazione estiva ancora da smaltire e il campo di Marassi in pessima condizione. Gioco dunque molto spezzettato anche a causa dei falli che entrambe le formazioni hanno speso fin dai primi minuti di gioco. L’arbitro Dionisi ha sanzionato la bellezza di 34 interventi scorretti ed estratto addirittura 10 cartellini gialli. Atalanta che parte col piede giusto anche se Gasperini ha ancora molto da chiedere in questi 15 giorni di mercato.