Il primo match della 37esima giornata di Serie A ci porta già, seppur indirettamente, dei verdetti definitivi. La Salernitana, in campo al Castellani di Empoli per provare a centrare la Salvezza, si è invece inceppata sull’1-1: al gol iniziale di Patrick Cutrone (31esimo), ha risposto Federico Bonazzoli al 76esimo completando un forcing che vedeva i campani da alcuni minuti molto pericolosi in area empolese. Decisivo, all’84esimo, il rigore sbagliato dal granata Diego Perotti, che ha poi lasciato il risultato inchiodato sul pareggio. E se non è arrivata ancora la matematica certezza della salvezza, l’1-1 di Empoli produce già un importante verdetto: il 
Venezia, originariamente a -5 dal quart’ultimo posto, è adesso matematicamente in Serie B ancora prima di giocare il match di stasera contro la Roma. 

Foto: Instagram ussalernitana1919official