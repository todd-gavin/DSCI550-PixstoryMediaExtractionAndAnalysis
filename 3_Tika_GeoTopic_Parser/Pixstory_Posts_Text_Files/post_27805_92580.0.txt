Dopo la miglior prestazione nella prima sessione, anche il secondo turno di prove libere del GP Australia vede rosso. In un'ideale staffetta tra i due piloti Ferrari, al comando troviamo Charles Leclerc, autore del miglior tempo della giornata in 1:18.978, effettuato al terzo tentativo con gomme Soft. Alle sue spalle non c'è stavolta il compagno di squadra ma la Red Bull di Max Verstappen che, pur non ancora totalmente convinto del setup della sua RB18 e in difficoltà soprattutto nel terzo settore (il più guidato della pista di Albert Park), ha comunque staccato il secondo miglior crono confermandosi molto rapido anche sul passo gara. Terza posizione per l’altra Ferrari di Sainz, davanti a Fernando Alonso e Sergio Perez. Fuori dalla top-10 le due 
Mercedes: Russell è undicesimo, Hamilton tredicesimo. 

Foto: Instagram scuderiaferrari