Contro il Bournemouth ci si aspettava una prestazione di riscatto da parte del Liverpool, ma il risultato finale va oltre ogni più rosea aspettativa dei tifosi reds. Un 9-0 che resterà negli annali, con 6 giocatori finiti sul tabellino dei marcatori e con le doppiette di Diaz e Firmino, oltre un autogol di Mepham.

La risposta del Liverpool quindi è arrivata dopo un inizio di campionato difficile. Al 6' minuto il risultato è già di 2-0 grazie alle reti di Diaz ed Elliott, alla sua prima rete nel massimo campionato inglese. Poco prima della mezz'ora triplica Alexander-Arnold e prima dell'intervallo vanno in gol ancora Firmino e van Dijk. La ripresa si apre con l'autorete del Bournemouth che vale il 6-0. Ma non è finita perché al 62' segna ancora Firmino, all'80' Fabio Carvalho e all'85' bissa anche Luis Diaz per il 9-0 finale.

La vittoria fa tirare un sospiro di sollievo al Liverpool che sale a 5 punti allontanandosi dalle zone basse della classifica.