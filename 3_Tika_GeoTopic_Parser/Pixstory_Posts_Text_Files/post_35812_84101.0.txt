Fioccano le sanzioni nei confronti della Russia e di Vladimir Putin alla luce dell’invasione in Ucraina. Nell’ultima ora infatti anche la Federazione Internazionale di Judo ha preso posizione in merito all’accaduto, sospendendo Vladimir Putin dalla carica di Presidente Onorario e Ambasciatore dell’organizzazione. La IJF, International Judo Federation, ha annunciato ufficialmente la sua decisione pubblicando sul sito web un annuncio: “Alla luce del conflitto militare in corso in Ucraina International Judo Federation sospende Vladimir Putin dai suoi incarichi istituzionali”. Il mondo dello sport al momento è quello che sta dando i maggiori segnali contro l’iniziativa bellica russa e sono sempre più le realtà che si mobilitano per sanzionare Putin.