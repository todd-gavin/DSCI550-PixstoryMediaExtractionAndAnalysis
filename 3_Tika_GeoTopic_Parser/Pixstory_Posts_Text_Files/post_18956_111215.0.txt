Asllani è ufficialmente un giocatore dell'Inter. Ormai era solo questione di ore visto che nella giornata di ieri il centrocampista classe 2000 aveva svolto le visite mediche. Arriva dall'Empoli in nerazzurro con la formula del prestito con obbligo di riscatto.

Una curiosità: lo scorso campionato Asllani ha segnato un solo gol e lo ha fatto proprio all'Inter, il suo unico finora in Serie A. La partita, a San Siro, finì 4-2 per i padroni di casa.