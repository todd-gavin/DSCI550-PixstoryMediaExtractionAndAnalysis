Sofia Goggia sulla pista austriaca di Zauchensee ha perso il controllo ed è finita contro le reti. Era prima a tutti gli intermedio fino al momento della caduta con uno scivolone di diversi metri. Fortunatamente il pettorale nr 5 si è subito rialzata, lasciando riprendere il respiro a tutti, fan e addetti alle piste, e facendo segno di star bene. L’atleta bergamasca ha raggiunto il traguardo sulle sue gambe e la gara è ripresa regolarmente. 
La gara si è conclusa con il 34/o successo in carriera della svizzera Lara Gut-Behrami che ha vinto in 1’45”78. Dietro di lei, sul podio, la tedesca Kira Weidle (1’45”88) e l’austriaca Ramona Siebenhofer (1’46”22). Per l’Italia quarto posto di Nadia Delago, in 1’46”30, suo miglior risultato in carriera su una pista dove in Coppa Europa aveva vinto per ben due volte. Federica Brignone è arrivata sesta, ma il suo pensiero è per domani quando scenderà nel super G, la sua gara.