Dopo aver portato Ribery lo scorso anno e aver raggiunto una salvezza storica, il patron della Salernitana Iervolino potrebbe mettere a segno un altro colpo che sarebbe davvero clamoroso. Cavani è in scadenza di contratto con il Manchester United e sta cercando una nuova sistemazione. Salerno sarebbe pronta ad accoglierlo a braccia aperte per una coppia d'attacco da sogno, anzi, aggiungendo anche l'apporto di Djuric, sarebbe un trio favoloso per la serie A.

Il sogno ha però già un ostacolo ed è l'ingaggio faraonico che Cavani ha percepito negli ultimi anni, 13 milioni di euro netti. La leva però potrebbe essere la voglia di riscatto di Cavani e l'avvicinarsi ai figli che, nonostante il trasferimento a Parigi prima e Manchester poi, sono rimasti a Napoli. Per il momento sognare non costa nulla.