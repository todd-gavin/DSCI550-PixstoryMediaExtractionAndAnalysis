Diego Della Valle va avanti sull'opa annunciata il 3 agosto sulle azioni Tod's, finalizzata al delisting del gruppo calzaturiero di Sant'Elpidio a Mare. Deva finance, detenuta da Di.Vi finanziaria di Diego Della Valle & c. s.r.l, holding dell'imprenditore marchigiano, ha comunicato stamani prima dell'avvio di seduta di aver depositato in Consob il prospetto per l'offerta pubblica di acquisto volontaria sulle azioni Tod's quotate su Borsa italiana che avverrà a 40 euro per azione. Venerdì il titolo ha chiuso a 40,24 euro.
L'offerta come noto è promossa sulla totalità delle azioni in circolazione dell'emittente, dedotto il 74,45% del capitale sociale, detenuto direttamente e indirettamente, da Diego Della Valle e, direttamente, da Andrea Della Valle e Delphine sas (fa capo al gruppo Lvmh), e quindi sul 25,55%.

https://www.mffashion.com/news/livestage/diego-della-valle-deposita-in-consob-il-prospetto-per-l-opa-su-tod-s-202208221043182404