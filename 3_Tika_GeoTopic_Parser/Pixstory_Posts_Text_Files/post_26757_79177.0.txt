-Cesare Cremonini: il superospite in una scintillante versione del classico look Armani è perfetto.
Un primo look sobrio in velluto blu e poi una giacca di brillanti per far saltare tutto l’Ariston con i suoi successi.
Voto 7.5
-Fabrizio Moro: che noia, si può dire che noia?
Lo stesso identico completo blu notte o nero che indossa a Sanremo da oltre vent’anni.
Voto 4
-Aka7ven in Stella McCartney è ecosostenibile, carino e moderno. L’ex ragazzo prodigio uscito da Amici l’anno scorso ha ripulito la sua immagine in vista del debutto Sanremese e ha fatto centro.
Voto 6
-Massimo Ranieri in Versace. 
Sembrerebbe un abbinamento inaspettato e inaspettatamente funziona. In fondo a Capri non si indossa altro che Versace e il Re di Napoli si adegua.
Voto 7
-Rkomi: prosegue il fil rouge inaugurato col video di Insuperabile. Pantaloni e guanti di pelle da motociclista rubacuore e, detto tra noi, pure un po’ f*ck boy.
È affascinante e sa di esserlo, Etro combina sfacciatamente l’estetica del video con la personalità del cantante.
Voto 7
-Achille Lauro è in Gucci. Un po’ leather e un po’ fintamente trasgressivo non convince proprio più.
Voto 5
-Gianni Morandi: lo smoking è forse un po’ pesante per una serata a caso, ma quando lo sai portare così bene ottieni un badge-scusante.
Voto 7.5
-La Rappresente di Lista in Moschino.
Dario, come Aka7ven e Sangiovanni, indossa un look total pink. Andiamo avanti.
Voto 4.5