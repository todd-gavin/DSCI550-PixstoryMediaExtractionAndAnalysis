Si aggiunge un bronzo olimpico al vastissimo palmares di Dorothea Wierer. L'altoatesina ha vinto il bronzo nella 7,5 km sprint di biathlon delle Olimpiadi invernali di Pechino 2022: per lei si tratta del terza bronzo nella terza olimpiade consecutiva, una striscia iniziata a Sochi nel 2014.
Quest'oggi Wierer è stata perfetta al poligono, non sbagliando neanche un colpo. Un ruolino imprescindibile per andare a medaglia oggi, visto che nessuna delle prime 5 classificate ha commesso errori.
L'oro è andato alla norvegese Marte Olsbu Roeiseland, capace di staccare di ben 30 secondi la svedese Elvira Oeberg e di 37 la nostra connazionale. Giù dal podio l'austriaca Hauser, giunta con 47 secondi di ritardo. Da sottolineare il sesto posto della russa Reztsova, ottenuto nonostante ben 2 errori al tiro.
Nelle retrovie le altre italiane: Lisa Vittozzi ha chiuso 36esima, Samuela Comola 57esima e Federica Sanfilippo 82esima.