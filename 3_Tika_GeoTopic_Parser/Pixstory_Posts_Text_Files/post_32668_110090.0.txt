Buoni risultati dalla seconda giornata dei campionati italiani di Rieti. La copertina se la prende Elena Vallortigara, che ha vinto il salto in alto femminile con 1,98m, seconda misura al mondo 2022, mentre un po' opaco Gianmarco Tamberi che con 2,26m vince l'alto maschile allo spareggio con Marco Fassinotti. Molto bene, invece, Daisy Osakue nel disco, titolata con 63,24m, a 44cm dal suo record italiano. Le brutte notizie arrivano invece da Alessandro Sibilio, favorito per la finale dei 400 metri (vinta da Edoardo Scotti in 45.69), infortunatosi dopo 200 metri. Nei 400 femminili titolo ad Alice Mangione in 51.66, mentre nei 400 ostacoli brava Ayomide Folorunso, a 6 centesimi dal record italiano in 54.60, con Lambrughi oro nel maschile in 49.22 allo sprint su Bencosme 49.59. Chiara Rosa si impone nel peso femminile con 16.26 conquistando il suo 17Â° titolo italiano consecutivo e chiudendo qui la sua lunga carriera. Ottimi anche il 22.87 con cui Daria Kaddari vince il titolo nei 200 metri femminili, e il 20.54 con cui Diego Aldo Petterossi si aggiudica quelli maschili. Nella serata Larissa Iapichino ha vinto il lungo femminile con la misura di 6.64m mentre Nick Ponzio ha lanciato il peso a 21.34 superando Leonardo Fabbri (20.47) nel peso maschile. Gli altri titoli sono andati a Roberta Bruni nell'asta con 4,45m, Elias Sagheddu con 7,75cm nel lungo maschile, Simone Falloni nel martello maschile con 71,32m, Elisa Coiro negli 800 femminili in 2:03.23, Catalin Tecuceanu in quelli maschili in 1:46.62, Marta Giovannini nell'Eptathlon, Dario Dester nel Decathlon, Ludovica Cavalli nei 1500 femminili in 4:14.14, Ossama Meslek in quelli maschili in 3:44.69, Martina Merlo nei 3000 siepi femminili in 9:58.81 e Leonardo Faletto in quelli maschili con 8:30.06.