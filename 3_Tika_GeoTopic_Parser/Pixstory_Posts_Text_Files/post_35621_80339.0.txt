Arrivano conferme in casa Inter circa l’infortunio subito durante il match di Coppa Italia di ieri sera da parte di Alessandro Bastoni. Il difensore nerazzurro ha subito un colpo durante il primo tempo della sfida con la Roma ed è stato costretto ad uscire dal campo dolorante e in lacrime. Si temeva il peggio, ma forse il pericolo di un grave infortunio è scongiurato. È stata infatti confermata la distorsione alla caviglia dopo gli accertamenti. In ogni caso Bastoni verrà rivalutato nei prossimi giorni, tenendo conto del fatto che non potrà scendere in campo per i prossimi due turni per la squalifica rimediata in campionato. Riuscirà invece a recuperare per il 16 di febbraio quando sarà in programma l'ottavo di andata di Champions League col
Liverpool?