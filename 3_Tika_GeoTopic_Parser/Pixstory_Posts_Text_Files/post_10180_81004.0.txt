انسان به عشق زنده است، بی‌عشق زنده‌گی تیره و تار است، عشق در درون‌ ماست، پس سعادت هم زاده‌ی درون ماست‌، هیچ‌چیز بیرون از وجود انسان نفس نمی‌کشد؛ مزرعه‌ی وجود آدمی از اقیانوس عشق، سرمست است. عشق یک بحر بی‌کرانه است که عالم و آدم را در خود بی‌پهنایش غرق می‌کند، تا سرنوشت خود را روشن‌تر تماشا کند. عشق، نغمه‌ی حیات‌بخش روح انسان است. پس در عوالم روح یک‌یگر نفوذ کنید و جهان نابه‌سامان را از چنگ بلاهای طلبیعی و غیرطبیعی آزاد کنید. عشق می‌تواند به هستی انسان‌ها رنگ‌وبو ارزانی نماید. با عشق زنده‌گی کنید و از آخور عشق، آذوقه‌های بی‌مانندی را برای فردا‌ها به‌یادگار بگذارید. با عجله بروید، سمت محلی که معشوقه‌ی‌تان اقامت گزیده است، با شاخه گل سرخ، او را در آغوش گرم احساس‌تان بفشارید. دست‌های معشوقه‌ی‌تان را ببوسید، به پاهایش سجده کنید، برای این‌که نفس می‌کشد، شکرانه‌ی سلامتش را ادا کنید. در این‌ روز پاک و مقدس، کسانی‌که به هم علاقه دارند، باید بی‌پرده درب دل‌شان را باز نمایند. از عشق پذیرایی کنند، نهال عشق و دوست‌داشتن را در مزرعه‌ی سینه‌‌ی‌شان بکارند و از بادبهاری که دیوانه‌وار به‌سویت می‌آید، اسقتبال کن. 

پیشاپیش قدم‌های باد، بابد برخیزید، پنجره‌ها را باز کنید و نفس عشق دوباره تازه گردد. ای عشق، ای سرنوشت تمام انسان‌‌های جهان... این  جهان بی‌‌عشق، گورستان آماده است، هرلحظه باخود می‌برد دلی را به خاک غریب. پس بیایید عشق را ستایش کنیم و در پاسداری از آن صادق باشیم؛ زیرا بدون عشق، دم‌زدن از، وجود داشتن، فرومایه‌گی است. پرچم عاشقانه را باید بلند نگه‌داشت.