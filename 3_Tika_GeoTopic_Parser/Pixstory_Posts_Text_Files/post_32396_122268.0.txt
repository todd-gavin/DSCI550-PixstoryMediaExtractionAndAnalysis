Ancora problemi per Rafael Nadal, dopo quelli che lo hanno costretto a dare addio al torneo di Wimbledon. Il campionissimo spagnolo ha dato forfeit per il prestigioso torneo canadese di Montreal, un ATP Masters 1000, per via del riacutizzarsi di un piccolo problemino fisico. "Abbiamo deciso di non andare a Montreal e di continuare con gli allenamenti senza forzare", spiega Nadal. "Non ho altra scelta che essere prudente a questo punto e pensare alla salute".