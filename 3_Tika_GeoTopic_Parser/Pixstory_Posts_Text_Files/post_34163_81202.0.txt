Finisce in parità il secondo big match della 25° giornata di Serie A tra Atalanta e Juventus. Dopo un primo tempo equilibrato e bloccato, le squadre hanno aumentato il ritmo cercando di portare a casa i tre punti. 1-1 il risultato al termine dei 90 minuti: entrambe le reti sono state segnate da palla inattiva.

Il solito mancino di Ruslan Malinovskyi ha aperto le marcature al 76’ direttamente da calcio di punizione su tocco di Remo Freuler. La Juventus, invece, agguanta il pareggio in extremis da calcio d’angolo con il colpo di testa decisivo messo a segno da Danilo, su corner di Paulo Dybala.

Un punto a testa, dunque, per le due squadre: l’Atalanta si conferma quinta a 44 punti, Juventus quarta a 46. Nel prossimo turno, la Dea affronterà la Fiorentina, mentre i bianconeri sono attesi dal derby contro il Torino. 

Crediti foto: profilo twitter Atalanta