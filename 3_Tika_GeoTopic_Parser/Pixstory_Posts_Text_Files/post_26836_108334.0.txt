Come le falene, voliamo verso il fuoco in un impulso irresistibile che Freud chiama Death Drive, «pulsione alla morte» e sui giubbotti della collezione primavera estate 2023 del duo JordanLuca (Jordan Bowen e Luca Marchetto) viene stampato nel suo significato più comune, la corsa: Death Race.
«Il punto di partenza è stata l’osservazione di un gruppo di falene che, attirate dalla luce della candela, correvano verso la fiamma, bruciandosi e morendo. Lo fanno perché la confondono con la luce della luna» dice Luca nel backstage prima della sfilata. E poi, citando Freud, specifica: «Incapaci di resistere, rispondiamo a questa oscura e misteriosa chiamata e voliamo nel fuoco. Del resto, i gemelli nefasti del sabotaggio e dell’auto-sabotaggio esistono in ognuno di noi».

https://style.corriere.it/moda/jordanluca-ss23/