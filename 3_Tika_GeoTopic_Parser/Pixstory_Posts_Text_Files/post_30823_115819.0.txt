La notizia dell'uscita di scena della Suzuki dalla MotoGP al termine di questa stagione era già stata comunicata negli scorsi mesi, ma mancava ancora l'accordo con la Dorna, società organizzatrice del MotoMondiale. Il punto d'incontro è stato trovato, come ha confermato quest'oggi la Suzuki, annunciando la sua uscita anche dal campionato endurance EWC: "Suzuki e Dorna hanno raggiunto un accordo per interrompere la partecipazione di Suzuki alla MotoGP alla fine della stagione 2022. Suzuki interromperà anche la sua partecipazione al World Endurance Championship (EWC) alla fine della stagione 2022. Continueremo a correre nei campionati MotoGP ed EWC 2022, mantenendo gli sforzi al massimo per vincere le restanti gare".