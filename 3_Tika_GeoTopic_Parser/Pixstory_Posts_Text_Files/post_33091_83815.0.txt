Negli anticipi della 27° giornata del campionato di Serie A, il Milan pareggia tra le polemiche a San Siro contro l'Udinese. Al vantaggio rossonero con Leao risponde Udogie con un gol... di mano, non sanzionato dal VAR. Nell'altro incontro l'Inter, che in classifica segue la capolista Milan a due punti di distacco ma con una partita in più, non riesce ad andare oltre lo 0-0 in casa del Genoa, che strappa un punto d'oro ai campioni in carica. Tra domani e lunedì cercheranno di approfittarne gli inseguitori. La Juventus impegnata a Empoli, la Fiorentina in casa del Sassuolo, la Roma a La Spezia, l'Atalanta in casa contro la Samp e, soprattutto, il Napoli, che dovrà però superare la Lazio all'Olimpico.