La giornalista Sedef Kabas è stata arrestata per aver "sfidato" Erdogan in diretta tv citando un proverbio.
«Il bue non diventa re quando entra a palazzo, ma il palazzo diventa una stalla.».

L’accusa comporta una pena detentiva compresa tra uno e quattro anni.

BBC news scrive che l’editore del canale Tele1 Merdan Yanardag ha protestato contro l’arresto della Kabas “avvenuta di notte alle 2 del mattino. Un comportamento inaccettabile, un tentativo di intimidire i giornalisti, i media e la società”.

Erdogan è diventato il primo presidente eletto direttamente del paese nell’agosto 2014, da allora migliaia di persone sono state accusate per averlo criticato. Solo nel 2020 secondo la Reuters sono state aperte più di 31.000 indagini sui presunti atteggiamenti insultanti.