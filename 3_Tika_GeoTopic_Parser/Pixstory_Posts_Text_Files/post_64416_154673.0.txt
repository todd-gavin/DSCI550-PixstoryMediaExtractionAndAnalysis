ദേശീയ ഗെയിംസ് ഫുട്ബാൾ കിരീടം ബംഗാളിന്. അഹമദാബാദിലെ ട്രാൻസ്  സ്റ്റേഡിയയിൽ നടന്ന ഫൈനലിൽ ബംഗാൾ കേരളത്തെ അഞ്ച് ഗോളുകൾക്ക് തോൽപ്പിച്ചു. നായകൻ നരോ ഹരി ശ്രേഷ്ഠ ബംഗളിനായി ഹാട്രിക്ക് നേടി. 
ആദ്യ പകുതിയിൽ തന്നെ ബംഗാൾ മൂന്ന് ഗോൾ കേരള നായകൻ മിഥുൻ കാവൽനിന്ന വലയിലെത്തിച്ചിരുന്നു.
കൊൽക്കത്ത കസ്റ്റംസ് കളിക്കാരനായ 
നരോ ഹരി ശ്രേഷ്ഠ ഇരു പകുതികളിലായി നേടിയ ഹാട്രിക്ക് ആണ് മത്സരം ഏകപക്ഷീയമാക്കിയത്.
റോബിൻ ഹൻസ്ദ, അമിത് ചക്രവർത്തി എന്നിവരുടെ ബൂട്ടിൽനിന്നായിരുന്നു മറ്റു ഗോളുകൾ. 
ഈ വർഷം
മഞ്ചേരിയിൽ വെച്ച് സന്തോഷ് ട്രോഫി ഫൈനലിൽ കേരളത്തോട് ഏറ്റ തോൽവിക്ക് ബംഗാളിൻ്റെ പ്രതികാരം കൂടിയായി ഈ വിജയം. 
ഇത് മൂന്നാം തവണയാണ് ബംഗാൾ നാഷണൽ ഗെയിംസ് ഫുട്ബാളിൽ ജേതാക്കളാവുന്നത്ത്. 1994, 2011 വർഷങ്ങളിൽ ആണ് മുൻപ് ബംഗാൾ കിരീടം നേടിയത്. 
രണ്ടു കിരീടങ്ങൾ നേടിയ കേരളത്തിൻ്റെ വിജയം 1987, 1997 വർഷങ്ങളിൽ ആയിരുന്നു.
ഇന്ത്യയുടെ മുൻ നായകൻ ബിശ്വജിത് ഭട്ടാചാര്യയാണ് ബംഗാൾ ടീമിനെ പരിശീലിപ്പിച്ചത്. വൈദ്യുത ബോർഡ് കളിക്കാരനായിരുന്ന രമേശ് ആയിരുന്നു കേരള കോച്ച്.