L'influenza sovietica anni Novanta, che guida da sempre i lavori eccezionali della Volkova, si legherà all'estetica esuberante e audace di Jean Paul Gaultier per una collezione che, come rivelato tramite un post di Instagram, sarà rilasciata oggi, 6 maggio 2022 alle ore 12.00. Lotta Valkova, che insieme a Demna Gvasalia ha lanciato il successo di Vetements, ha collaborato anche con altri celebri brand come Miu Miu, l'etichetta milanese con cui ha instaurato un lungo e duraturo rapporto creativo.
Abiti lunghi con la stampa di un corpo femminile nudo, corpetti con seni appuntiti, top maglia e leggings leggeri abbinati, guanti baby doll e ancora costumi da bagno, blazer, giubbetti e shorts: una linea che celebra capi iconici delle collezioni passate di Jean Paul Gaultier rinnovati dalla genialità espressiva di Lotta Volkova.