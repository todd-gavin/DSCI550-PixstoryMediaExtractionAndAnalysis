30 जून 1986 को आईटीबीपी में डिप्टी एसपी के पद तैनात हुए ईश्वर सिंह दुहन ने देश की सुरक्षा में 36 साल बिता दिए। नक्सलवाद एरिया से लेकर चीन से सटे लद्दाख और आतंकियाें से घिरे जम्मू कश्मीर तक में काम किया। अपने क्षेत्र में बेहतरीन काम करने का ही नतीजा है कि इन 36 सालाें में ईश्वर सिंह दुहन डिप्टी एसपी से इंस्पेक्टर जनरल के पद तक पहुंचे। इस स्वतंत्रता दिवस आईजी दुहन के नाम एक और उपलब्धी हाे गई है। पुसिल मेडल फाॅर मेरीटोरियस सर्वि‍स और 8 बार महानिदेशक आईटीबीपी कम्‍डेशन रोल से सम्‍मानित हाे चुके दुहन काे भारत सरकार ने अब एक्सीलेंट सर्विस मेडल से सम्मानित किया है।

ईश्वर सिंह एक प्रोफेसनल माउंटेनियरिंग लीडर, हैंग ग्लाइडर और रिवर राफ्टर हैं। चार पर्वतारोहण कर चुके हैं, जिसमें नंदा देवी और पंचाचुली शिखर शामिल हैं। आईजी दुहन ने हरियाणा के कुरुक्षेत्र युनिवर्सिटी से ही एम.एस.सी. (जूलॉजी) की है।

1986 में आईजी ईश्वर सिंह ने बीएसएफ अकादमी टेकनपुर में बेसिक ट्रेनिंग पूरी की। जिसके बाद हिमाचल प्रदेश अाैर लेह सेक्टर में सपोर्ट समवे की कमान संभाली। सपोर्ट बटालियन करेरा में ट्रेनिंग ऑफिसर बने। इन्फैंट्री स्कूल से कमांडो कोर्स पूरा किया। इन्हें बेलगाम, जम्मू कश्मीर में एक कमांडो ग्रुप को कमांड करने का काम मिला। 

सब फाइटर के पद पर प्रमाेशन के बाद दुहन उत्तराखंड और हिमाचल सेक्टर में भारत तिब्‍ब्‍त सीमा पर तैनात रहे। मई 1997 से जून 1998 तक बोस्निया और हर्जेगोविना में यूनाइटेड नेशन और पीस मिशन का भी काम किया। कमांडेंट के रूप में उन्होंने 2001 से 2003 तक कश्मीर घाटी में बटालियन की कमांड की। 2003 से 2005 से उत्तराखंड के कुमाऊं सेक्टर, 2005 से 2007 तक हिमाचल के चंबा में हिमाचल प्रदेश, जम्मू-कश्मीर सीमा सुरक्षा में तैनात बटालियन को कमांड किया। 2007 में पंचकूला के रामगढ़ में 37वीं नई बटालियन को भी आईजी ईश्वर सिंह दुहन ने ट्रेन करने का काम किया।
2016-2017 में श्री अमरनाथ यात्रा के नोडल अधिकारी भी रहे। नोडल अधिकारी के रूप में पंजाब, असम, अरुणाचल प्रदेश में विधानसभा चुनावों की निगरानी की। 2019 से 2021 तक डायरेक्टाेरेट जनरल आईटीबीपी में इंस्पेक्टर जनरल के रूप में ट्रेनिंग, वेटेरनरी डाॅक्टर आॕगनाइजेशन और डायरेक्टाेरेट आफ वेलफेयर का कार्यभार संभाला।