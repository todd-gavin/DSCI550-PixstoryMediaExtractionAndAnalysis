Ingredienti

1 l. di alcool
la buccia di 10 limoni medi
800 gr. acqua
600 gr. zucchero

Preparazione

Laviamo bene i limoni con acqua tiepida e asciughiamoli. Sbucciamoli con un pela patate, per evitare di togliere anche la parte bianca della buccia (che farebbe diventare amaro il limoncello). Le bucce mettiamole in un contenitore di vetro a chiusura ermetica con 1 litro di alcool. Il primo lavoro è fatto, ora dobbiamo lasciamo macerare le bucce per un mese, in un luogo fresco e buio.

Trascorso il mese di macerazione, prepariamo lo sciroppo. Facciamo bollire l'acqua, mettiamo lo zucchero e mescoliamo finché questo non si è sciolto tutto, poi lasciamolo raffreddare. E' arrivato il momento di aprire il contenitore con le bucce in infusione. Filtriamo le scorze e inseriamo lo sciroppo, richiudiamo il contenitore e lasciamo riposare ancora al buio e al fresco per circa 40 giorni. Trascorso questo tempo filtriamo e imbottigliamo il nostro limoncello.