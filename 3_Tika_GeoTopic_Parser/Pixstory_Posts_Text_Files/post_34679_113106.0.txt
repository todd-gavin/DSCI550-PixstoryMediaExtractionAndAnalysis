Sembra che Kyrgios ci stia prendendo gusto a farsi multare a Wimbledon. Dopo la sanzione da 10mila euro dopo lo sputo rivolto a uno spettatore nel match contro Paul Jubb, è stato nuovamente multato per quanto avvenuto nel turno contro Tsitsipas. Anzi a essere sanzionati sono stati entrambi i tennisti e per motivi diversi.

Kyrgios dovrà pagare 4mila dollari per frasi oscene, il suo avversario invece 10mila euro per aver scagliato una pallina in mezzo alla folla. In quel match i due non se l'erano proprio mandate a dire e non era bastata la fine della partita per placare gli animi perché, dopo una freddissima stretta di mano a metà campo, le polemiche sono continuate sia in conferenza stampa che sui social network.

Intanto si sono lamentati i tifosi di Djokovic per la disparità di trattamento riservata a Tsitsipas. Lo scorso anno Djokovic, per un gesto simile, era stato squalificato e non solo sanzionato.