La Roma batte 1-0 il Feyenoord e conquista la prima Conference League tornando al successo in campo internazionale dopo oltre trent'anni dall'ultima volta. A segnare il gol vittoria è stato Zaniolo al termine di un'azione prolungata della Roma alla mezzora e complice un pasticcio difensivo del Feyenoord. Dopo aver tenuto il gioco per un tempo, gli olandesi si sono resi pericolosissimi nella ripresa, colpendo anche due legni.

I giallorossi di Mourinho riportano così una squadra italiana a vincere in campo europeo dopo 12 anni. L'ultima volta, era il 2010, a vincere la Champions League fu l'Inter, quella dello storico triplete, quella allenata proprio dal tecnico portoghese.

Alla fine ci è voluto sacrificio da parte di tutti i giocatori, Abraham in primis, a cui Mou ha chiesto di rimanere in campo anche quando non ce la faceva più. E' uscito all'89' perché stremato. Dopo minuti interminabili di recupero, al triplice fischio i giallorossi possono finalmente esultare.

Roma-Feyenoord 1-0

Rete: 32' Zaniolo (R)

Roma (3-4-2-1): Rui Patricio; Mancini, Smalling, Ibañez; Karsdorp (89' Viña), Cristante, Mkhitaryan (17' Sergio Oliveira), Zalewski (67' Spinazzola); Zaniolo (67' Veretout), Pellegrini; Abraham (89' Shomurodov). All. Mourinho

Feyenoord (4-2-3-1): Bijlow; Geertruida, Trauner (74' Pedersen), Senesi, Malacia (88' Jahanbakhsh); Kokcu (88' Walemark), Aursnes; Nelson (74' Linssen), Til (59' Toornstra), Sinisterra; Dessers. All. Slot