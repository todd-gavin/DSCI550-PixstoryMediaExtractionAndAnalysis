-Sangiovanni è giovane, spensierato e vuole saltellare: allora sceglie un completo di Diesel, post rilancio di Glenn Martens, color rosa con una stampa volta a simulare tocchi di vernice bianca. 
Sta bene, è adatto al personaggio e ironico. 
Voto 6.5
-Dargen Damico indossa un completo su misura di Federico Cina, il giovane romagnolo finalista al premio LVMH di cui avevamo già parlato qualche settimana fa.
Colorato e irriverente si abbina alla canzone. 
Voto 6
-Michele Bravi si è affidato a Fausto Puglisi, ora al timone della Maison Cavalli. Purtroppo l’ostentata sessualità di Fausto e del brand stesso non si vedono in questo look mal riuscito a metà tra il completo da mamma della sposa rock ed edward mani di forbice.
Voto 5
-Irama è affiancato da ormai un paio di anni da uno stylist super cool: Simone Rutigliano. Per la seconda avventura Sanremese del cantante ha deciso di affidarsi a Matthew Williams e al suo Givenchy. Tra giacche di pelle e gilet portano lo streetstyle raffinato sul palco del festival.
Voto 7
-Blanco è un ragazzo Valentino, anzi, è il ragazzo Valentino. Piccioli gli regala una camicia trasparente con ruches, abbinata ad una cappa anch’essa leggere e impalpabile. Una scelta giusta, fresca e sofisticata.
Voto 8.5
-Mahmood stupisce in Ann Demeulemesteer.
Indossa un completo bianco oversized con dettagli in pelle nera e nonostante gli svariati strati di tessuto è sensula ed elegante.
Voto 8
-Matteo Romano: il giovane vincitore di Sanremo Giovani è delizioso in un outfit sui toni del blu di Emporio Armani. Re Giorgio veste tanti, ma pochi lo indossano con consapevolezza e classe.
Voto 7.5
-Tananai: il ragazzaccio del festival indossa un completo dal sapore country realizzato dal suo stesso stylist, Nick Cerioni, che presto debutterà col suo omonimo brand. Da questo primo assaggio pare tutto interessante e innovativo.
Voto 7