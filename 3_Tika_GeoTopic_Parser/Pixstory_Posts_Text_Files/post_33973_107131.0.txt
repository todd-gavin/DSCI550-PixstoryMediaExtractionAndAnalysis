Ad agosto il campionato ucraino ripartirà. Nonostante il conflitto militare, il calcio tornerà a tutti gli effetti, fosse anche solo per concedere 90’ di svago alle persone, allontanando per un attimo pensieri e paure.

La decisione è stata presa dal Presidente della Federazione calcistica ucraina, in accordo con il presidente Volodimir Zelensky: «Il calcio può aiutare le persone a pensare al futuro, ha un grande potere.

Oggi sono dell’umore peggiore, dopo l’eliminazione dal Mondiale, ma proprio per questo abbiamo deciso con il Presidente di riprendere il campionato. A tutti i livelli: le due divisioni professionistiche e il torneo femminile. 

Ho già informato Infantino e Čeferin e abbiamo anche il loro sostegno. Parleremo con il Consiglio militare e il Governo per capire come organizzare il tutto in sicurezza». 

Crediti foto: calciomercato.com