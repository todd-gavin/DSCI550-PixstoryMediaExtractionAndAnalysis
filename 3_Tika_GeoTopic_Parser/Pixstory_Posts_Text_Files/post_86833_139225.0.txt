*Khwaab ki Duniya*
Ek duniya jaha ke log unchaiyon se darte the aur cheetiya ban jaana chahte the. Lekin ek din unhe sidi banana aa gya. Or main? Mai to kisi bhi duniya me ek din mai bankar jeena chahti thi. Bina kisi mukhote ke, bina kisi dar ke. Mujhe nahi mili vo duniya or na hi koi vikalp. Lekin zindigi ke galiyare me mujhe koi mujhsa mila, bilkul mere jaisa, jisne mere liye zindigi ke mayne badal diye; muskurahaton ki pribhasha badal di. Ek roz usne mera haath thama or boli - "Chalo na! Jeekr dekhte hai! Tum itna ghabrati kyun ho?" Mai chup thi... Kuch samay baad ehsaas hua, vo mera hi sukoon or khusiyon se bhara masoom sa bachpan tha!