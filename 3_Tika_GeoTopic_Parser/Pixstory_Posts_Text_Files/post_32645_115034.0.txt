L'erba di Novak Djokovic è sempre più verde, e al termine di un match meno spettacolare del previsto contro l'australiano Nick Kyrgios, il serbo conquista l'unico slam che poteva vincere quest'anno (anche se non gli porterà punti per la classifica ATP) visto che serve essere vaccinati per entrare negli Stati Uniti e partecipare agli US Open. Djokovic, dopo aver perso il primo set 6-4, sale in cattedra nel secondo e nel terzo chiusi 6-3 6-4 per poi avere un lieve calo nel quarto, portato al tie break infine dominato 7-3 dalla testa di serie numero 1. Con questo successo Djokovic si porta a -1 da re Roger Federer, migliore di sempre a Wimlbedon con otto successi, e da Rafael Nadal, vincitore di 22 tornei dello slam, uno in più di "Nole".