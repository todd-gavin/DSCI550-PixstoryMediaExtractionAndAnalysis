A due prove dal termine della stagione le due coppe del mondo assolute di sci alpino, maschile e femminile, sono già state assegnate. Ieri lo svizzero Marco Odermatt con il secondo posto alle spalle dell'austriaco Kriechmayr (6° Paris) nell'ultima discesa dell'anno si è aggiudicato matematicamente la vittoria finale, portando a oltre 300 punti il suo vantaggio sul norvegese Kilde. Oggi, analogamente, l'americana Mikaela Shiffrin è giunta seconda in SuperG alle spalle della norvegese Mowinckel, e in virtù del fatto che la slovacca Vlahova non ha fatto punti, ha potuto gioire per quella che è la sua quarta coppa del mondo, cancellando in parte la delusione olimpica.