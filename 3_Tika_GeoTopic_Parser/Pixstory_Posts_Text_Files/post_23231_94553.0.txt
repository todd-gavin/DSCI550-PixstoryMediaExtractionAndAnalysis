Fatou, una gorilla di pianura ritenuta l'esemplare della sua specie più vecchio del mondo, ha appena festeggiato il suo 65° compleanno allo zoo di Berlino.
"La nostra signora Gorilla festeggia oggi il suo 65° compleanno, il che la rende il Gorilla più anziano del mondo", ha scritto lo zoo su Instagram, secondo quanto riporta la Cnn.
"Anche quest'anno non poteva mancare la tradizionale torta di compleanno. Il pasto di compleanno è sempre qualcosa di molto speciale per Fatou", ha detto lo zoo. Le foto nel post mostravano l'enorme primate che si gode una torta decorata con bacche e frutti con l'immancabile simbolo dei "65" anni.