La prossima collezione Métiers d'Art di Chanel sarà presentata a Dakar, in Senegal, il 6 dicembre.

Lo anticipa la masion francese, a breve distanza dalla presentazione fiorentina di Métiers d'Art 2021/2022 (nella foto di Mikael Jansson), lo scorso 7 giugno sotto le arcate della Stazione Leopolda, alla presenza di quasi mille invitati.

In precedenza la collezione aveva sfilato il 7 dicembre a Parigi, nel nuovo hub del brand progettato dall’architetto Rudy Ricciotti, tra il comune di Aubervilles e il 19esimo arrondissement della capitale francese.

Creato da Karl Lagerfeld per dare risalto all’eccellenza della produzione di abiti e accessori dei grandi artigiani di Chanel, l’evento torna dunque a uscire dai confini europei, per orientarsi a un mercato emergente come quello africano e a un’area, quella del Senegal, che risulta tra le più competitive dell’Africa subsahariana