Tre nuove boutique in Cina, il lancio della nuova linea bambino, è un momento di grande espansione per GCDS, il marchio di Giuliano e Giordano Calza che ha da poco presentato anche la sua ultima campagna per la primavera/estate 2022 con protagonista l'attore spagnolo Arón Piper. Berlinese, classe 1997, metà spagnolo e metà tedesco, Arón si è fatto notare per la serie tv di Netflix Élite, in cui interpreta il personaggio del bello e dannato Ander Muñoz, campione di tennis della scuola Las Encinas. Attore, ma anche rapper e anche un pò modello per non farsi mancare nulla, Piper è al centro di una narrazione a metà tra un immaginario surreale e una voglia di evasione all'aria aperta in cui i fratelli Calza hanno deciso di raccontare la collezione che a breve arriverà nei negozi. E che Piper ha avuto modo di indossare in una serie di scatti e nel video che accompagna la collezione.