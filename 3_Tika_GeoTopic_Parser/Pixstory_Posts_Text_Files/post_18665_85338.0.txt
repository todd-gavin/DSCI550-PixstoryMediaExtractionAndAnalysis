L'ultima speranza di Sun Yang, star cinese del nuoto, di vedere revocata la squalifica per doping inflittagli nel 2020 per 4 anni e 3 mesi. Il Tribunale Federale di Losanna ha respinto il ricorso del nuotatore contro la sentenza del Tribunale arbitrale dello sport, il Tas. Per il tribunale svizzero la decisione del Tas non viola alcun principio dell'ordine giuridico e quindi non ha potuto fare altro che respingere il ricorso.

La squalifica non permetterà a Sun Yang di gareggiare prima del 2024, pochi mesi prima dell'inizio delle Olimpiadi di Parigi. Deve scontare 4 anni e 3 mesi, una pena inflittagli per doping nel giugno del 2021, ma con effetto dal 28 febbraio 2020, questo perché era già stato giudicato nel 2020, ma la sentenza venne annullata perché uno dei giudici - italiano - aveva scritto delle frasi sui social sul nuotatore cinese e queste erano state giudicate pregiudizievoli. Quella prima sentenza prevedeva una condanna a 8 anni.