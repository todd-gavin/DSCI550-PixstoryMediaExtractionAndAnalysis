La diplopia che aveva impedito a Marc Marquez di gareggiare nel GP Argentina sembra dare tregua allo spagnolo dooo i trattamenti conservativi a cui si è sottoposto e così il pilota della Honda ha ricevuto dai medici il via libera per gareggiare ad Austin nel weekend.
La notizia è stata data dal team Repsol Honda e dallo stesso Marquez che ha postato una foto mentre attende di imbarcarsi in aeroporto verso il Texas.
Ieri lo spagnolo aveva effettuato un test privato con una Honda CBR600RR, dal quale ha avuto riscontri evidentemente positivi. Austin è una pista magica per Marquez che lì ha sempre vinto, tranne nel 2019 quando è caduto mentre si trovava in testa.