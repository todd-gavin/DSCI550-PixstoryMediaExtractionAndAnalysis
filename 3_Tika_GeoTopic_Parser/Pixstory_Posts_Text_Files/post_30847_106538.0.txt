Ancora una pole position per Charles Leclerc e la Ferrari. Al termine di una sessione di qualifiche che ha visto la scuderia di Maranello sfidarsi sul filo dei centesimi con la Red Bull, il monegasco ha realizzato un giro pressoch√© perfetto, staccando di quasi 3 decimi Sergio Perez che ha nuovamente battuto Max Verstappen. Quarto Carlos Sainz che si trovava in pole position provvisoria prima dell'ultima serie di tentativi. Terza fila per George Russell che si conferma il "migliore degli altri" davanti a un ritrovato Pierre Gasly e al compagno di squadra Lewis Hamilton. Completano la top 10 Yuki Tsunoda con la seconda AlphaTauri e i due pluri iridati Sebastian Vettel e Fernando Alonso. Domani, gran premio al via alle 13 ora italiana.