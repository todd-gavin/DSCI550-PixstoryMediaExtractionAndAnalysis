Giornata sfortunata per Berrettini ed eliminazione al primo turno del torneo di Montreal. Il tennista romano è stato spazzato via da Pablo Carreno Busta in due set con il risultato di 6-3 6-2. Eppure Berrettini arrivava da tre finali, due delle quali vinte a Stoccarda e al Queen's e una persa a Gstaad. Invece a Montreal è andato tutto storto. L'italiano aveva le gambe stanche e questo gli è costato non solo il match ma anche punti preziosi per l'ingresso alle Finals di Torino.

La sconfitta non darà la possibilità di vedere il derby azzurro al secondo turno contro Fognini. Giocherà Pablo Carreno Busta.

“Ci sono giornate buone e giornate meno buone e oggi davvero è stata una giornata pessima. Non c’era alcun problema in particolare, solo non ho trovato alcun aspetto del mio gioco a cui potermi attaccare", ha detto Berrettini a Ubitennis, "Per fortuna ci saranno altre partite, altri tornei, ora ho bisogno sicuramente di uno-due giorni di riposo e poi decideremo con il mio team se rimanere qui ad allenarmi oppure andare subito a Cincinnati”.