4 मई 2020. यह वो दिन था जब चित्रकूट कलेक्टिव का पहला पड़ाव शुरू हुआ और हम चार दोस्त मिलकर खुशियां मना रहे थे कि हम अपने नारीवादी नज़रिये को आगे लेकर जा रहे हैं. महिलाओं के काम और आराम को लेकर हम हर तरह के आईडिया चर्चा कर रहे थे. पर हमें तब पता नहीं था कि हम सबके ऊपर गहरे दुःख का पहाड़ गिरने वाला था. हमारी साथी नारीवादी, हमारी प्यारी दोस्त रिज़वाना की डेथ की खबर मिली. 

रिज़वाना तबस्सुम अपने आप में निडर महिलाओं में एक थी और मुस्लिम लड़कियों के लिए मिसाल. अगर रिज़वाना हमारे बीच होती तो उसकी कलम हमें यही बताती कि जिस देश में मीडिया सवाल करना भूल चुकी है उसे प्रेस फ्रीडम से क्या लेना-देना. ईद के अवसर पर भी वह यही लिखती कि हमारी सभ्यता आगे जा रही है या पीछे जब हर बात को नफरत के तराज़ू में तोला जा रहा है. वाराणसी के प्रति उसका प्यार जो था उसको तो शब्दों में कैद किया ही नहीं जा सकता है - बनारस के गली-गली और घाट-और-पत्थर में बेस हुए धार्मिकता को किस तरह से मिटाया जा रहा है, इसके बारे में वो अपनी आवाज़ जरूर उठाती.  

हमने अपना एक साथी खो दिया पर उसकी यादें और उसका जज़्बा आज भी हमारे साथ हैं. रिज़वाना की आकांक्षाओं को आगे ले जाने की और उसकी कल्पना की प्यार और गरिमा भरी दुनिया को बनाने की पूरी कोशिश कर रहे हैं. दो साल बीत गए है पर हमें ऐसा ही लगा है कि रिज़वाना हमारे साथ आज भी है. 

#inmemoriam
#restinpower
#rememberingrizwana