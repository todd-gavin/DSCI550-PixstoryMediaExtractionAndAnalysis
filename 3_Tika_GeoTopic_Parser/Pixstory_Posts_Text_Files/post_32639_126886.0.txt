Il campionato del mondo di Formula E 2022 se lo aggiudica il belga Stoffel Vandoorne con la Mercedes, e succede al compagno di team Nyck De Vries nell'albo d'oro della serie elettrica. A Vandoorne, ex pilota della McLaren Formula 1, basta il secondo posto dietro a Edoardo Mortara nell'ultimo atto a Seul per laurearsi campione. Curioso come lo svizzero abbia vinto ben 4 gare quest'anno, mentre Stoffel ne ha riportata solo una. Nella classifica finale alle spalle del belga (con 213 punti) è arrivato il neozelandese Mitch Evans del team Jaguar con 180 punti, vincitore di gara-1 a Seul. Terzo Mortara a 169. Il campione del mondo 2021 De Vries è giunto solamente nono con 106 punti.