https://bengali.nenow.in/state/meghalaya-lifts-ban-on-fertilizers/
মেঘালয় সরকার রাজ্যে সার ব্যবহারের উপর ৮ বছরের পুরনো নিষেধাজ্ঞা তুলে নিল। এছাড়াও মেঘালয় সরকার সার সংগ্রহের জন্য কৃষকদের ৫০ শতাংশ ভর্তুকি দেওয়ার সিদ্ধান্ত নিয়েছে।

মেঘালয়ের উপ মুখ্যমন্ত্রী প্রেস্টোন টাইনসোং বলেছেন যে রাজ্যের কৃষি বিভাগ ইতিমধ্যে রাজ্যে সার সরবরাহ এবং ব্যবহারের অনুমতি দেওয়ার জন্য একটি বিজ্ঞপ্তি জারি করেছে। তবে তিনি এও বলেছিলেন যে মেঘালয় সরকার জৈব চাষের প্রচার চালিয়ে যাবে। কৃষক সমিতির প্রতিনিধিদের সঙ্গে বৈঠকের পর মেঘালয়ের ডেপুটি সিএম প্রেস্টোন টাইনসং এই ঘোষণা করেন।
টাইনসং বলেন- “তারা (কৃষক সমিতি) আমাদের সারের জন্য ভর্তুকি বাড়ানোর জন্য অনুরোধ করেছিল। আমি তাদের জানিয়েছি যে সরকার সিদ্ধান্ত নিয়েছে যে সার সংগ্রহের জন্য কৃষকদের ৫০ শতাংশ ভর্তুকি বাড়ানো হবে,”