Il Liverpool vince la secondo delle sue tre finali, oltre alla corsa ancora aperta per la vittoria della Premier League. Sconfitto nuovamente il Chelsea, come lo scorso febbraio per la coppa di Lega. Questa volta a Wembley i Blues si sono arresi ai calci di rigore e gli uomini di Klopp hanno potuto sollevare il secondo trofeo stagionale, la FA Cup. Tra un paio di settimane ci sarà la finale più importante però, quella di Champions League contro il Real Madrid di Carlo Ancelotti.

Ai penalty si arriva dopo 90 minuti più 30 di supplementari senza che nessuna delle due squadre riesca a sbloccare il risultato. Da segnalare, in casa Liverpool, l’infortunio all’adduttore di Salah alla mezzora del primo tempo che lo ha costretto a uscire dal campo e rischia di fargli saltare l’ultimo atto della Champions, esattamente come nel 2018 sempre contro il Real Madrid. Sembra una maledizione per lui.

I compagni però riescono a vincere anche senza di lui, seppur ai calci di rigore. Decisivo il gol di Tsimkas dopo l’errore di Mount. Falliscono anche l'esperto Azpilicueta, ma subito dopo anche Mané. Alla fine è 6-5 e vittoria dei Reds.