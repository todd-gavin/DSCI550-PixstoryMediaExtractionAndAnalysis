l Public Program dedicato alla mostra “Sunshine State” di Steve MᶜQueen si apre con una conversazione tra Steve MᶜQueen e Cora Gilroy-Ware, storica dell’arte e autrice del saggio “Nella morsa della luce: Sunshine State di Steve MᶜQueen” per il catalogo della mostra. L’artista discuterà con Cora Gilroy-Ware di alcune delle principali tematiche presenti nella mostra, soffermandosi in particolare sulla genesi e sulla complessa narrazione di Sunshine State (2022), nuova installazione video commissionata e prodotta dall’International Film Festival Rotterdam (IFFR) 2022 e presentata in anteprima assoluta in Pirelli HangarBicocca. Al termine della conversazione l’artista risponderà alle domande del pubblico.Cora Gilroy-Ware è una studiosa e artista che lavora sulle continuità tra storico e contemporaneo, antico e moderno. Il suo primo saggio, The Classical Body in Romantic Britain (Paul Mellon Center for Studies in British Art, 2020), è stato inserito nella classifica “Libri dell’anno 2020” del Times Literary Supplement. Oltre a essere professoressa associata di Storia dell'Arte all'Università di Oxford, Cora Gilroy-Ware è un'artista che si esibisce sotto il nome di Fauness.La conversazione si terrà in inglese. E’ prevista la traduzione simultanea.
La partecipazione all’evento è gratuita.
Visto il numero limitato di posti è richiesta la prenotazione. Le prenotazioni potranno essere effettuate online a partire da venerdì 29 aprile 2022.
“Sunshine State” è un’esperienza immersiva nel linguaggio visivo di Steve MᶜQueen. Curata da Vicente Todolí è visibile in Pirelli HangarBicocca fino al 31 luglio 2022.