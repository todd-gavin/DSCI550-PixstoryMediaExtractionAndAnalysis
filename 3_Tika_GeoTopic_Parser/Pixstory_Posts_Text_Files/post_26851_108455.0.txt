Solitamente quando si volge lo sguardo all’indietro vuol dire che la prospettiva del futuro è poco chiara e probabilmente il presente è pressoché nullo.
La condizione di Dolce&Gabbana è proprio questa.
Dopo anni di collezioni manieristiche in cui si raccontava un’Italia stereotipata che tanto piace agli Americani mentre il 50% del genio creativo Stefano Gabbana insultava qualsiasi celebrità o minoranza su Instagram il brand si è trovato in un cosiddetto stallo alla messicana. Che fare?
Riproporre ciò che è andato bene, quello che aveva senso, quello che piaceva e significava qualcosa.
Allora si riaprono gli archivi per riprodurre in maniera pedissequa abiti che hanno portato il brand al successo globale.
Un modello in mutande e cannottiera bianca, fisicato e macho per dimostrare quanto poco contemporanei voglia essere il duo sicilaino nel raccontare l’espressione di genere, apre la sfilata. Non mancano poi i jeans strappati, le maglie traforate o le felpe stracciate.