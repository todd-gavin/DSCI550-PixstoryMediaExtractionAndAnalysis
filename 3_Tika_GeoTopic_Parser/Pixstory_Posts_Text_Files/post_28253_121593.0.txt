Nuova disavventura per Alex Zanardi. L’ex pilota di Formula 1 e campione paralimpico è stato infatti trasferito dalla sua villa di Noventa Padovana all’ospedale San Bortolo di Vicenza, dove era già stato ricoverato in precedenza per la fase di lunga riabilitazione dopo il grave incidente del 19 giugno 2020. A imporre il nuovo 
ricovero non è stato fortunatamente un peggioramento delle condizioni di salute del 55enne bolognese, ma un incendio divampato in casa causato da un malfunzionamento dell’impianto fotovoltaico e che ha messo a 
rischio il normale utilizzo dei macchinari che aiutano il percorso di recupero di Alex. 

Foto: Instagram zanardiofficial