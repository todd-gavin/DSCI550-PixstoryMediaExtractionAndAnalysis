Paura per Franck Ribery, rimasto coinvolto in un incidente stradale avvenuto la scorsa notte a Capaccio Paestum. L'attaccante della Salernitana era a bordo di una vettura che è finita contro il palo di un semaforo. La società ha emesso un comunicato a riguardo: "A seguito di un incidente automobilistico il calciatore Franck Ribery, che non era alla guida della vettura, ha riportato un lieve trauma cranico. L’atleta resterà precauzionalmente a risposo alcuni giorni".
Sul posto sono intervenuti i carabinieri della compagnia di Agropoli. La dinamica dei fatti deve ancora essere ricostruita.