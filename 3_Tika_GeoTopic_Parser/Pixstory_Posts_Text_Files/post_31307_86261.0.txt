dove prenotare per trascorrere le vacanze in serenità?
Il Nord Europa unisce paesaggi incredibili e la possibilità di vivere esperienze emozionanti. Esplorare isole, fiordi, montagne, foreste e cascate permette di staccare e rigenerarsi lontano dalla folla. «La Norvegia è perfetta da visitare in autonomia e i trasferimenti con treno, auto e battelli sono essi stessi parte integrante del viaggio, perché si snodano su itinerari spettacolari – spiega Bompani–. Con il proprio mezzo, o in traghetto, si possono fare le navigazioni più celebri tra i fiordi, come Geyranger-Hellesylt o il Naerofjord, che comunque non sono mai eccessivamente affollati. Volando a Nord, nelle isole Lofoten, si può alloggiare in un rorbu, la tipica casetta rossa dei pescatori norvegesi, direttamente sul mare». La fauna da ammirare è unica, tra escursioni per avvistare le aquile di mare e partire, con le tipiche barche, per i whale watching safari.