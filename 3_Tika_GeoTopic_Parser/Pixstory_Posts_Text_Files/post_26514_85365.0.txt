AZ Factory ha svelato la nuova strategia di prodotto che intende seguire, ora che Elbaz non c’è più.
Il focus sarà su una serie di nuovi partner creativi, che si avvicenderanno nel tempo. «Non si tratterà di collaborazioni, ma di veri partner creativi che condividano la visione e lo spirito del fondatore», ha spiegato a wwd.con Philippe Fortunato, amministratore delegato di fashion & accessories maisons presso Compagnie Financière Richemont, che nel 2019 ha fondato AZ Factory in joint venture con Elbaz.
Il gruppo ha svelato che il primo “amigo”, chiamato a portare avanti il sogno di Elbaz, sarà il designer sudafricano Thebe Magugu.