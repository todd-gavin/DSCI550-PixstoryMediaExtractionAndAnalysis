Una partita incredibile da cui ne esce vincitore il Real Madrid nonostante la sconfitta per 2-3 sul campo. E’ la squadra di Ancelotti a passare il turno e a conquistare la semifinale di Champions League nonostante il Chelsea abbia fatto più di un mezzo miracolo dopo la sconfitta per 1-3 all’andata. I Blues partono forte come se ci credessero in ciò che sembrava essere impossibile. E così al quarto d’ora arriva la prima rete firmata Mount.

Fino al termine della prima frazione di gioco il match rimane abbastanza equilibrato, forse con un Chelsea più determinato ma non in grado di raddoppiare. Gol che però arriva a inizio secondo tempo quando Rudiger, al 51’, stacca più alto di tutti su un corner e insacca lo 0-2, risultato che porterebbe ai supplementari. Al Chelsea però non basta e le trame offensive si infittiscono fino a quando, al 75’, arriva il terzo gol con un’azione solitaria di Werner che prima mette a sedere due giocatori in area e poi batte Courtois. Passano pochi secondi e gli uomini di Tuchel segnano ancora con Marcos Alonso, ma l’arbitro annulla il gol che avrebbe messo fuori gioco il Real Madrid per fallo di mano.

Carlo Ancelotti inizia a fare cambi e ci azzecca. A dieci minuti dalla fine i padroni di casa vanno in rete con il neoentrato Rodrygo imbeccato in area da una palla col contagiri di Modric. La rete dell’1-3 porta la partita ai supplementari.

Seppur non nella sua serata migliore, Benzema è risultato ancora una volta decisivo. E’ lui al sesto del primo tempo supplementare a segnare il gol del passaggio del turno battendo Mendy da pochi passi con un colpo di testa.

Real Madrid-Chelsea 1-3 (2-3 dts)

Reti: 15’ Mount, 51’ Rudiger, 75’ Werner, 80’ Rodrygo, 96’ Benzema

Real Madrid (4-3-3): Courtois; Carvajal, Nacho (88’Lucas Vasquez), Alaba, Mendy (78’Marcelo); Modric, Casemiro (78’Rodrygo), Kroos (73’Camavinga); Valverde, Benzema, Vinicius (116'Ceballos).
Chelsea (4-3-2-1): Mendy; James, Silva, Rudiger, Alonso; Loftus-Cheek (106'Saul), Kanté (99’Ziyech), Kovacic (106'Jorginho); Mount, Havertz; Werner (83’Pulisic).