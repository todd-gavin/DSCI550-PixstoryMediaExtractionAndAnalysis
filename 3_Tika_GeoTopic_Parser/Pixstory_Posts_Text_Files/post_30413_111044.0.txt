La Polizia Nazionale spagnola ha fermato questa mattina tre uomini indicati come gli autori del furto avvenuto a Ibiza nella villa affittata da Marco Verratti assieme alla moglie Jessica Aidi. Si tratta di personaggi facenti parte di una banda che le forze dell'ordine seguivano da tempo. I tre sono stati arrestati al porto di Denia, cittadina in cui partono e arrivano i traghetti per le Baleari. Nell'operazione è stata rinvenuta parte del bottino. Il furto era avvenuto domenica sera ed è stato semplificato da una finestra lasciata aperta. A sparire erano stati 10.000 euro in contanti e svariati oggetti di valore come diamanti e orologi, il cui valore al momento della denuncia è stato stimato da Verratti in 3 milioni di euro.