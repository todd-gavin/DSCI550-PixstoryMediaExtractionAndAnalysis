La notizia è senza dubbio delle più belle e avvicina finalmente il mondo e l’Italia ad una ancora lontana e agognata parità di genere. Dopo la novità annunciata in occasione dei prossimi Mondiali in Qatar ecco dunque che anche la Serie A si prepara ad una svolta storica. A partire dalla prossima stagione infatti ci sarà il debutto di un arbitro donna nella massima serie del campionato italiano. La prima donna arbitro sarà Maria Sole Ferrieri Caputi di 32 anni, nativa di Livorno. L’arbitro che nel dicembre 2021 è diventata la prima donna di sempre a dirigere la sfida dei sedicesimi di Coppa Italia tra Cagliari e Cittadella.