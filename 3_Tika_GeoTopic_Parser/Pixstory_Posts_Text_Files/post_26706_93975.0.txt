La Camera Nazionale della Moda Italiana offre un aiuto concreto ai rifugiati ucraini che si trovano in Italia. L’associazione offre infatti 150 posti di lavoro a tempo indeterminato presso gli stabilimenti produttivi dei marchi associati in tutta la Penisola.

Sarà la stessa Camera Moda a occuparsi della selezione e del confronto con le istituzioni locali.

Questa non è la prima volta che l’associazione scende in campo per offrire il suo sostegno umanitario a quanti sono coinvolti nella guerra nel Paese di Zelensky. 

In piena Milano Fashion Week, mentre iniziava il conflitto, Cnmi aveva aderito alla campagna di raccolta fondi lanciata per l'Ucraina dall'Agenzia Onu per i Rifugiati (Unhcr), contribuendo con oltre 4,5 milioni di euro.

https://www.fashionmagazine.it/community/presso-gli-stabilimenti-dei-brand-associati-camera-moda-offre-150-posti-di-lavoro-ai-rifugiati-ucraini-109393