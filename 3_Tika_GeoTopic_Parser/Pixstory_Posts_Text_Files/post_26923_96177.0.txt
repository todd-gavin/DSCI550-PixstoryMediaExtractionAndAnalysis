È come sempre lungimirante e pioniere, anche in questo caso. Stiamo parlando di Giorgio Armani, che ha rilasciato quest’oggi un’intervista al Corriere della Sera. Lo stilista e imprenditore ha voluto raccontare l’impegno del gruppo nella sostenibilità, principio cardine per il futuro. In concomitanza con la Giornata della Terra, Armani ha rilasciato il nuovo sito web Armani/Values che espone i progetti e i valori del gruppo.

Il sito Armani/Values
“Attraverso questo sito cerchiamo di mettere in luce in maniera chiara quali siano i progetti fatti e quelli che realizzeremo in futuro. Un continuo aggiornamento. Nel sito si vuole anche spiegare come tutte le nostre attività diventino efficaci se integrate in strategie di business e nei valori dell’azienda. Sono pienamente consapevole del fatto che di pianeta ne abbiamo soltanto uno. Dobbiamo rispettarlo, e per farlo cominciare immediatamente ad agire”, dice Armani.