किसी जीते हुए को भी ले जाते 

दिसंबर माह में हुए नगर निगम चुनाव हारने के बाद कई नेता राजनीति से गायब हो गए हैं।लेकिन कुछ नेताओं के चुनाव हारने के बाद भी हौसल्ले बुलंद है।मणीपुर विधानसभा चुनाव के लिए शहर के चंद नेता प्रचार के लिए गए हुए हैं जो अपने आप को आब्वर्जर कह रहे हैं।इनमे वह नेता भी शामिल है जिन्होंने दिसंबर माह में हुए नगर निगम चुनाव में पार्षद का चुनाव लड़ा लेकिन वह जीत नहीं सके।चुनाव हारने के बावजूद वह ठंडे होकर नहीं बैठे और पंजाब चुनाव प्रचार के बाद वह मणीपुर में भी पार्टी उम्मीदवारों की मदद के लिए पहुंच गए।जिस पर कई नेता गपशप करते हुए चुटकी भी ले रहे हैं।हाल ही में कांग्रेस के महासचिव एचएस लक्की ने मणीपुर चुनाव प्रचार के दौरान राहुल गांधी के साथ तस्वीर खींचवा कर तस्वीर भी शेयर की।लक्की की कांग्रेस पार्टी में मजबूत स्थिति है।कांग्रेस में यह भी चर्चा जोरो से है कि अब चंडीगढ़ कांग्रेस के नए अध्यक्ष एचएस लक्की बन सकते हैं।हाल ही में कांग्रेस छोड़कर भाजपा में शामिल हुए इंटक के पूर्व उपाध्यक्ष हरजिंदर सिंह ने मणीपुर गए एक नेता को फोन किया और बातों ही बातों में उनका हाल चाल पूछते हुए कह दिया कि मणीपुर चुनाव प्रचार के दौरान कोई जीता हुआ पार्षद भी अपने साथ ले जाते।

पति दूबे ने लगाया दरबार 
नगर निगम चुनाव में कई वार्ड महिला के लिए रिजर्व हो गया जिस कारण नेताओं का पार्षद बनने का सपना टूट गया।ऐसे में उन्होंने अपनी पत्नियों को चुनाव लड़वाया और कई नेता की पत्नियां चुनाव जीत गई और किसी की हार गई।ऐसे में चुनाव जीतने वाले महिलाओं के पतियों ने ही अब मोर्चा संभाला हुआ है।वह खुद एरिया में पार्षद की तरह ही लोगों की दिक्कतों को दूर कर रहे हैं।मेयर सरबजीत कौर के पति भाजपा नेता जगतार जग्गा वार्ड महिला के लिए रिजर्व होने के कारण लड़ नहीं पाए।जबकि पिछले कार्यकाल में जग्गा पार्षद थे लेकिन वह मेयर नहीं बन पाए थे।इस समय उनसे मिलने आने वाले कई लोग जग्गा को भी मेयर कहकर ही पुकारते हैं।हाल ही में भाजपा नेता अनिल दूबे ने अपने एरिया में जनता दरबार लगाकर लोगों की समस्याएं सुनी।