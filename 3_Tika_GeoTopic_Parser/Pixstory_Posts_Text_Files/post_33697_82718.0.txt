Il centravanti della Salernitana Milan Djuric, dopo il pareggio ottenuto contro il Milan di Pioli, ai microfoni di Dazn, ha dichiarato: "Sapevamo che sarebbe stata una partita difficile, ma ci abbiamo messo tutto quello che avevamo contro un Milan che è la capolista. Ci abbiamo creduto, loro hanno i campioni e l’hanno ripresa, ma abbiamo cercato comunque la vittoria. Questa è sicuramente una delle serate più belle della mia carriera, una giornata storica per Salerno, che sarà orgogliosa di noi. E speriamo di giocare partite del genere anche il prossimo anno. Nicola? Quando si cambia allenatore è un dispiacere per tutti, e anche noi giocatori dobbiamo farci un esame di coscienza. Mister Nicola ha molta grinta e ha voglia di fare. Penso che il mister questa sera sarà contento di noi, il risultato è più che meritato. I nostri tifosi? Sono quattro anni che sono qui, non ho più parole per i nostri tifosi: sono sempre uno spettacolo e speriamo di renderli orgogliosi".

Crediti foto: TMW