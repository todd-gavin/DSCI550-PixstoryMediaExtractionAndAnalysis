35esimo compleanno decisamente speciale per Maria Sharapova. L'ex numero 1 del tennis femminile ha annunciato tramite i suoi profili social di essere incinta. La russa ha pubblicato una foto in spiaggia con la pancia scoperta, accompagnata dalla scritta: "Mangiare una doppia razione di torta di compleanno è sempre stato il mio sogno". Il padre è Alexander Gilkes, imprenditore britannico con cui è fidanzata dal 2018. La Sharapova si era ritirata dal tennis giocato all'inizio del 2020, al termine di una carriera che l'aveva vista ottenere risultati di prestigio tra cui 5 titoli dello Slam.