“Non comprendo appieno il motivo per cui, se una donna si sposa, debba perdere il suo cognome”. Parole e musica di Lewis Hamilton che, nel corso di un intervento a Expo Dubai 2020, a pochi giorni dall’inizio del Mondiale dal vicino Bahrain, ha annunciato l’intenzione di far ufficialmente aggiungere al proprio cognome anche quello della madre. “Significherebbe molto per la mia famiglia – ha spiegato il sette volte campione del mondo – ma anche per me, voglio far sapere quanto sono orgoglioso del nome di mia mamma. È Larbalestier e nessuno lo sa, per questo voglio aggiungerlo al mio cognome”. Non appena i documenti saranno ufficialmente pronti, il pilota Mercedes diverrà dunque Lewis Larbalestier Hamilton, con il cognome della mamma che sarà inserito come “middle name”.

Foto: Instagram lewishamilton