In molte zone del mondo la vita delle persone è appesa ad una goccia d'acqua. Oggi, giornata mondiale dell'acqua, Amref, la più importante ong che si occupa di garantire fonti di acqua sicura a numerose comunità africane, ha diffuso i dati che sono davvero sconfortanti. Oltre un miliardo di persone vivono senza avere sufficiente acqua pulita, oltre due miliardi sono a contatto con acqua contaminata da batteri delle feci. 263 milioni di persone devono camminare oltre mezz'ora per arrivare alla prima fonte di acqua sicura. I cambiamenti climatici stanno aggravando la situazione ovunque, anche se il continente più fragile da questo punto di vista è l'Africa. Drammatica è la diffusione del water grabbing (accaparramento di acqua) un fenomeno per cui pochi e potenti attori prendono il controllo delle risorse idriche trasformandole in un bene privato laddove scarseggia di più. In questo scenario, sappiamo che si usano oltre 2000 litri d'acqua per produrre un paio di jeans.  Vi lascio il link al servizio che ho fatto oggi 

https://tg24.sky.it/mondo/2022/03/22/giornata-mondiale-acqua-2022

e soprattutto quello di Amref per andare ad approfondire ulteriormente 
https://www.amref.it/