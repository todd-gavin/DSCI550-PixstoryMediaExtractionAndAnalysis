L'asse Torino-Napoli è sempre molto caldo. Dopo Koulibaly pare che l'interesse della Juventus sia per un altro giocatore azzurro il cui contratto scadrà tra un anno. Fabian Ruiz non sembra aver intenzione di rinnovare e i bianconeri ci avrebbero già fatto più di un pensiero. Problema? Il costo: i 30 milioni di euro che dovrebbero accontentare De Laurentiis (che rischia di perderlo gratis tra pochi mesi) sarebbero ritenuti eccessivi dal club torinese.

Per lo scacchiere di Allegri il giocatore del Napoli sarebbe un rinforzo ideale. Al momento non è nata ancora una trattativa, ma secondo il quotidiano La Stampa potrebbero esserci tutti i presupposti. Sempre che De Laurentiis non metta un vero ai bianconeri.