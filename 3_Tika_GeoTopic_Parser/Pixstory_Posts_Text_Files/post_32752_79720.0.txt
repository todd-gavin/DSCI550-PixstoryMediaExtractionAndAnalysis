L'azzurro Dominik Fischnaller ha vinto la medaglia di bronzo nella prova di singolo maschile di slittino ai Giochi Olimpici invernali di Pechino, nella stessa specialità in cui è il suo allenatore Armin Zoeggeler è stato due volte campione. Si tratta della terza medaglia per l'Italia dall'inizio dei Giochi invernali dopo quelle conquistate ieri da Francesca Lollobrigida e dalla staffetta mista dello short track. La medaglia d'oro è andata al tedesco Johannes Ludwig, mentre l'argento se l'è messo al collo l'austriaco Wolfgang Kindl. Ha chiuso in undicesima posizione l'altro azzurro in gara, Leon Felderer, mentre non ha partecipato alla prova Kevin Fischnaller, positivo al covid alla vigilia dell'evento. "Questa medaglia ha tanto valore per me. Gli ultimi quattro anni sono stati difficili. Nel 2018 è mancato così poco al podio. Ora sono contento di esserci salito" ha commentato Dominik Fischnaller, che poi ha aggiunto: "La positività al Covid di mio cugino Kevin? Sono stati giorni duri. Ho fatto la medaglia anche per lui. Spero esca presto dal Covid"