I primi quattro match della 37esima giornata del campionato di calcio di Serie A hanno già stabilito alcuni verdetti, con la salvezza dello Spezia e la retrocessione del Venezia. Oggi si prosegue con altre quattro partite, che potrebbero essere altrettanto importanti in ottica salvezza, scudetto ed Europa. Il piatto forte è ovviamente rappresentato da Milan-Atalanta, ultimo vero ostacolo che separa i rossoneri dal successo finale: il match, in programma alle 18.00 a San Siro, è cruciale anche per le chance di qualificazione europea anche per la Dea, specie dopo il pareggio di ieri della Roma. Alle 20.45, poi, Cagliari-Inter sarà un crocevia per le chance di scudetto dei nerazzurri e di salvezza degli isolani. Importante anche Napoli-Genoa: alle 15.00, il Grifone ha buone possibilità di vedere realizzata la rincorsa al quartultimo posto contro una squadra che ha poco da chiedere al campionato. Alle 12.30, infine, il derby Bologna-Sassuolo.

Foto: Instagram inter