Peccato! Due possibili medaglie azzurre, tra quelle più o meno pronosticabili, sono sfumate nella giornata di oggi. Alle 4 di notte ora italiana Federica Brignone ce l'ha messa tutta in un Super-G disegnato per le velociste, ma non ha saputo fare meglio del settimo posto (10° Curtoni). L'oro è andata alla svizzera Lara Gut-Behrami, che avrebbe potuto trovare una degna rivale su una pista del genere solo in Sofia Goggia, ancora acciaccata e non al via della gara per provare a partecipare alla discesa del 15 febbraio prossimo. Pomeriggio la seconda delusione è arrivata dalla finale dei 1.000 metri, raggiunta con pieno merito da Arianna Fontana. Seconda per buona parte della gara, nella bagarre conclusiva ha tagliato la strada all'americana Lopes, facendola cadere e carambolando assieme a lei. L'oro è andata alla favorita, l'olandese Schouten, che Arianna aveva battuto nella finale dei 500 metri.