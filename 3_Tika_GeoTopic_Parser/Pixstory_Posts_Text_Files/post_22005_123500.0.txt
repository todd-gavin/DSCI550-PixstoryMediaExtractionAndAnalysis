https://bengali.nenow.in/top-news/three-dead-several-injured-in-stampede-at-temple-in-rajastan
সপ্তাহের শুরুর দিন অর্থাৎ সোমবার সকালে পুজো দিতে গিয়ে হুড়োহুড়িতে পদপিষ্ট (Stampede) হয়ে মৃত্যু হল অন্তত ৩ জনের। আহত হয়েছেন বেশ কয়েকজন। রাজস্থানের শিকার (Sikar) জেলায় খাটু শ্যামের মন্দিরের দরজা খুলে দেওয়া হয়েছিল ভোর ৫টা নাগাদ। তখন থেকেই ভক্তদের মধ্যে ঠেলাঠেলি হুড়োহুড়ি পড়ে যায় মন্দিরে ঢুকে পুজো দেওয়ার জন্য। আর ঠিক সেই সময়েই ঘটে যায় দুর্ঘটনা (Accident)। হুড়োহুড়িতে পদপিষ্ট হয়ে মৃত্য়ু হল ৩ মহিলা পুণ্যার্থীর। আহত ২ জনকে উদ্ধার করে পাঠানো হয় জয়পুরের হাসপাতালে। 