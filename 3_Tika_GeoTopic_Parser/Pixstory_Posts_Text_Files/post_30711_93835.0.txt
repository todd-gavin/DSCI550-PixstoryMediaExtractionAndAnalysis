Si interrompe negli ottavi di finale il cammino di Lorenzo Musetti al torneo di Montecarlo. Il 20enne è stato sconfitto per 26 64 63 dall'argentino Diego Schwartzman, numero 16 del ranking ATP. Musetti aveva iniziato benissimo il match, strappando a ripetizione il servizio all'avversario e portandosi rapidamente sul 5-1, prima di chiudere 6-2 un primo set caratterizzato dai tanti break. L'inizio del secondo set è stato altrettanto promettente, con Musetti che arriva fino al 3-1 prima di affrontare un momento di flessione che permette a Schwartzman di ribaltare il punteggio portandosi sul 4-3 e poi chiudendo 6-4. Il decisivo terzo set vede questa volta Schwartzman partire meglio e salire subito 3-1 e poi mantenere il vantaggio fino a 5-2. Un sussulto di Musetti permette all'italiano di brekkare e andare al servizio per portarsi sul 5-4, ma tre gravi errori consegnano i match point decisivi all'argentino, di cui uno trasformato grazie al doppio fallo di Musetti.