La Juventus riparte da Villareal con un pareggio per 1-1 che lascia aperte le porte della qualificazione ai quarti di finale della Champions League, ma anche con un brutto infortunio per Weston McKennie.
Il centrocampista americano è uscito a 10' dal termine dopo aver subìto un brutto intervento da parte di Estupinian. Le peggiori previsioni si sono tramutate in realtà dopo che i primi accertamenti hanno evidenziato una lesione al secondo e terzo metatarso. Per i tempi di recupero si ipotizzano dunque almeno due mesi, durante i quali mister Allegri dovrà fare a meno del prezioso contributo dell'americano.