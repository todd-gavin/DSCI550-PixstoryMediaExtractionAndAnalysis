A Parigi, dove abita dagli anni 70, la chiamano tutti “La Légende’ ma lei non ci si è mai sentita.
Serena, soddisfatta della sua carriera e bella più che mai vive con due gatti nel suo appartamento a Saint Germain da quando fuggì da Hollywood e dalle sue stramberie. Ruoli oscuri, erotici e tormentati che hanno cambiato il modo di percepire e rappresentare le donne nell’industria cinematografica e che l’hanno soprattutto aiutata a superare il suicidio della sorella in giovane età. 
Charlotte Rampling, sulla cover di ES Magazine, è la stilosa e misteriosa modella che era nei primi anni 70.
Dopo aver recitato davanti alla cinepresa di Liliana Cavani e Visconti, negli anni 80 e 90 si prese una pausa dalla recitazione a causa della depressione, per poi tornare col nuovo millennio sugli schermi (e le cover) di tutto il mondo. L’abbiamo di recente vista nel remake di Dune ad opera di Villeuneuve (nel secondo capitolo sarà una delle protagoniste!) e nel provocante Benedetta, la cui storia parla di suore lesbiche e demoni nel 1700.
Sulla cover del magazine, fotografata da Louie Banks, indossa Balenciaga, Mugler vintage e Saint Laurent, marchi per cui ha sfilato (ed è stata musa) all’inizio della sua carriera.
Sensuale, all’apparenza algida, sofisticata ed estremamente talentuosa non ha intenzione di rallemtare, figuriamoci di fermarsi!