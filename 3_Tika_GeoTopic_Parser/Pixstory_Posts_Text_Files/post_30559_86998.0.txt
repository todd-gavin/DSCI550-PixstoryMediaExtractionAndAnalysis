La Tirreno-Adriatico si è chiusa con il secondo successo consecutivo di Tadej Pogacar. Lo sloveno ha chiuso con un vantaggio di 1'52" su Jonas Vincegaard e di 2'33" su Mikel Landa, bissando così l'impresa di Vincenzo Nibali che conquistò due edizioni consecutive nel biennio 2012-2013.
Pogacar, già vincitore la settimana scorsa della Strade Bianche, arriverà dunque in gran forma alla Milano-Sanremo della prossima settimana: "Sono molto felice di questa vittoria, abbiamo fatto un bellissimo lavoro con i compagni e li ringrazio. La Sanremo? Non vedo l’ora, è una corsa bellissima. Sarà una sfida diversa ma ci proverò, sicuro" ha dichiarato.
L'ultima tappa della Tirreno-Adriatico si è chiusa con una volata vinta dal tedesco Phil Bauhaus.