Short answer: more out of pocket expenses, less earnings; more food wastage yet lesser to eat for families. Read on.

दुनिया भर में फ़ूड इन्फ्लेशन यानी महंगाई तेज़ी से बढ़ रही है. हमारे देश और प्रदेश के हालत भी कुछ ऐसे ही है. महंगाई का सीधा प्रभाव परिवारों पर पड़ रहा है और खासकर घर के मुखिया पर यानी महिलाएं. महिलाएं कम कमा रही है और इसकी वजह से परिवार कम खा रहा है. 

चित्रकूट जिले के कुछ सब्जी लगाने वाली महिलाओं का कहना है कि कोरोना के बाद अब महंगाई ने उनका कारोबार चौपट कर दिया है. इन काम करने वाली महिलाओं का दिन सबेरे शुरू होता है, जब वो घर का काम ख़त्म करके सब्ज़ी मंडी जाती है. वहां थोक में अपने ठेले के लिए सब्ज़ी खरीदती है - महंगाई के दौर में सब्ज़ी खरीदना भी पॉकेट पर भारी पड़ रहा है. जो हरी मिर्च 10 रुपये किलो में मिलता था वो आज 80 रुपये से मिल रहा है जिसको यह महिला व्यापारी 100 रुपये किलो में बेच रही है. 

एक महिला व्यापारी ने बताया कि टमाटर जो 20 रुपये किलो के भाव में बेचते थे वो आज 70 रुपये किलो में बिक रहा है. टमाटर का भाव बढ़ने के कारण लोग इसे ज़्यादा खरीद नहीं रहे है. इसी तरह कटहल का दाम भी बढ़ गया है और बिक्री घट गयी है. धनिया को 100 रुपये किलो के दाम में बेचा जा रहा है जिसको खरीदने के लिए कोई तैयार नहीं है. महंगाई की वजह से लोग नामक रोटी खाने को मजबूर होगये है, मिर्च की चटनी बनाने के लिए भी मुश्किल हो रहा है. 

सब्ज़ी के ठेले लगाने वाली महिला व्यापारी पूरा दिन गर्मी में बिताती है. दाम में बढ़ोतरी और धूप की वजह से सब्ज़ी कम बिक रही है, सड़ ज़्यादा रही है. हर रोज़ ग्राहकों से गालियां भी सुनना पड़ता है कि ऐसे दाम में क्यों बेच रहे है. अगर लोग यही गुस्सा सरकार की तरफ दिखाते तो शायद फ़ूड इन्फ्लेशन के नियंत्रण के लिए कुछ कदम उठाये जाते. आखिर इस महंगाई का ज़िम्मेदार कौन है - सब्ज़ी का व्यापर करने वाली महिलाएं या बेकार सरकार?