https://bengali.nenow.in/top-news/yaswant-sinha-files-nomination-for-presidential-poll
২০২২ সালের রাষ্ট্রপতি নির্বাচনের দৌড় শুরু হয়ে গেল। সোমবার বিরোধী দলগুলির তরফ থেকে মনোনয়ন পত্ৰ পেশ করলেন প্রাক্তন কেন্দ্রীয় মন্ত্রী এবং প্রাক্তন আইএএস অফিসার ৮৪ বছর বয়সের যশবন্ত সিনহা। তাঁর মনোনয়ন পেশের সময় উপস্থিত ছিলেন এনসিপি নেতা শরদ পাওয়ার, কংগ্ৰেস নেতা রাহুল গান্ধী। ছিলেন সীতারাম ইয়েচুরি, ফারুখ আবদুল্লাহরাও। এর আগে শরদ পাওয়ার, ফারুক আবদুল্লাহ এবং গোপালকৃষ্ণ গান্ধীকে বিরোধীদের তরফে রাষ্ট্রপতি নির্বাচনে প্রার্থী করার কথা উঠলেও প্রার্থী হতে অস্বীকার করেন তাঁরা সকলেই। এই পরিস্থিতিতে তৃণমূলের সর্বভারতীয় সহসভাপতি যশবন্ত সিনহার নাম ভেসে উঠেছিল সম্ভাব্যদের তালিকায়।