Nemmeno l'operazione al crociato, fatta da pochi giorni, e i quarant'anni già compiuti sembrano essere un ostacolo per Zlatan Ibrahimovic. Lo svedese sembra intenzionato a voler tornare in campo, nonostante il recupero dell'intervento lo terrà a riposo forzato ameno fino al 2023. Nei due anni del ritorno al Milan è stato determinante: la prima stagione in campo, la seconda - causa infortuni - più da motivatore fuori dal terreno di gioco. In ogni caso è anche grazie a lui se i rossoneri hanno acquisito quella mentalità vincente che li ha portati a vincere lo scudetto dopo tanti anni.

Se Ibra vuole continuare a giocare, il Milan potrebbe assecondarlo proponendo un contratto "a gettone" più bonus sia personali che di squadra. Non sapendo quando e come tornerà in campo questa sembra essere la soluzione migliore.