Phoenix Suns - New Orleans Pelicans 114-125
Vittoria a sorpresa per gli ospiti in casa della miglior squadra della regular season. In casa Suns c'è preoccupazione per le condizioni di Devin Booker, uscito per un problema muscolare al flessore destro dopo aver segnato 31 punti in appena 25 minuti sul campo. Persa la loro stella, Phoenix è crollata sotto i colpi di un ottimo Brandon Ingram, autore di una tripla doppia sfiorata da 31 punti, 11 rimbalzi e 9 assist, ben supportato da un CJ McCollum da 23+8+9.
Memphis Grizzlies - Minnesota Timberwolves 124-96
Va in parità anche la sfida tra la settima e la seconda testa di serie a Ovest, con i padroni di casa che replicano alla sconfitta nel match d'esordio con una vittoria autoritaria, già indirizzata con il +11 all'intervallo. Memphis trascinati dalla stella Ja Morant che mette a referto 23 punti, 9 rimbalzi e 10 assist, ma è tutta la squadra a girare a meraviglia, tanto che ben 60 punti arrivano dalla panchina. Per Minnesota, l'eroe di gara 1 Anthony Edwards ha segnato 20 punti, mentre Karl Anthony Towns è stato limitato dai falli.