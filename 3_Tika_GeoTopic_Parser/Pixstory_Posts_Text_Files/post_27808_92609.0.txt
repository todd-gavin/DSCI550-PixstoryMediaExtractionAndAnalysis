Non arrivano notizie esaltanti dagli impegni nelle competizioni europee minori delle squadre italiane. A Lipsia, l’Atalanta impegnata nell’andata dei quarti di finale di Europa League ha pareggiato per 1 a 1: alla rete iniziale di Luis Muriel hanno risposto i tedeschi padroni di casa al 58esimo grazie all’autorete di Zappacosta. Ancora peggio è andata alla Roma, addirittura sconfitta nell’andata dei quarti di Conference League dai norvegesi del Bodo/Glimt, già bestie nere nel girone di qualificazione: dopo l’illusorio vantaggio di Lorenzo Pellegrini, i padroni di casa hanno pareggiato al 56esimo beffando poi l’undici di José Mourinho al 89esimo con il gol del 2-1 finale. Giovedì 14 aprile il ritorno in casa di entrambi i match.

Foto: Instagram europaleague