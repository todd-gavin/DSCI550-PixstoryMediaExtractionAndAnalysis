Multa in arrivo per Zaniolo ed El Shaarawy da parte della Roma. I due giocatori, infortunati e assenti nell'ultima partita pareggiata in casa contro il Verona, sono stati beccati in discoteca nella serata di sabato. Sono finiti nel filmato di un tifoso presente nel locale, anche se nel video si vedrebbe solamente Zaniolo. L'ammenda potrebbe arrivare vista la situazione particolare del club che in questo momento vive una situazione di 4 contagiati Covid e ha imposto una maggior prudenza a giocatori e staff per quanto riguarda il tempo libero.

Per quanto il rientro dei due giocatori è più vicino quello di Zaniolo visto che l'edema alla coscia è quasi del tutto assorbito. Incognita invece per El Shaarawy che ha subito il terzo infortunio muscolare negli ultimi 2 mesi.