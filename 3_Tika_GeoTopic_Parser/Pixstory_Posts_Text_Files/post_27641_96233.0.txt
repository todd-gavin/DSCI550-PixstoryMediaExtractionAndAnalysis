La Ferrari inizia nel migliore dei modi il fine settimana del GP Emilia-Romagna 2022. Su una pista letteralmente inondata dalla pioggia, abbattutasi copiosa sull'Autodromo del Santerno già a partire dalla mattinata, le due F1-75 si sono mostrate subito molto ben bilanciate nonostante le condizioni di grip precario. Così, a prendere il miglior tempo è stato Charles Leclerc, autore di un 1:29.402 e anche di qualche sbavatura senza conseguenze (ben tre i testacoda nella prima ora di prove) per prendere le misure con il tracciato. Alle sue spalle, staccato di 9 decimi scarsi, c'è l'altra rossa di Carlos Sainz, con Max Verstappen a 1.4 di gap. Oggi alle 17.00 il via delle qualifiche del weekend di Imola. 

Foto: Instagram scuderiaferrari