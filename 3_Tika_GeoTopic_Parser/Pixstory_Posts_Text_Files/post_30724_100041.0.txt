Come da previsioni, la settima tappa del Giro d'Italia è stata caratterizzata da una fuga, nella quale i grandi protagonisti sono stati i due olandesi della Jumbo Visma Koen Bouwman e Tom Dumoulin. I due hanno potuto giocare di squadra rintuzzando gli attacchi degli altri due fuggitivi arrivati con loro al traguardo, ip connazionale Bauke Mollema e Davide Formolo. Vantaggio sfruttato anche quando si è trattato di lanciare la volata sul traguardo di Potenza, vinta da Bouwman davanti a Mollema e Formolo. Il gruppo della maglia rosa è arrivato a 2'59". Le prime posizioni della classifica generale sono rimaste invariate, con lo spagnolo Juan Pedro Lopez sempre primo con 38" su Leonard Kamna. Domani sono in programma 153 km con partenza e arrivo a Napoli, con la salita al monte Procida come principale difficoltà.