Musetti esce dal Roland Garros al termine del match con Tsisipas che lo stava vedendo fare un'impresa, portandosi a 2 set a 0, prima di subire il ritorno dell'avversario riuscito a trovare nuova linfa vitale invece di tracollare. Musetti partiva sì da sfavorito, se non altro perché il greco ha dimostrato di essere molto temibile sulla terra rossa e poi perché l'italiano ha saltato il torneo di Roma per un guaio muscolare, ha però tenuto testa a Tsisipas rischiando anche di riuscire a vincere.

I primi due set sono stati incredibili. In particolare, a cavallo tra i due, Musetti è riuscito a mettere a segno 10 game a 1, vincendo il primo set 7-5 e portandosi sul 4-0 nel secondo. Da lì la rinascita progressiva di Tsisipas che prima perde il secondo set, poi inizia la scalata verso la vittoria e il passaggio del turno.

L'esperienza porta il greco a iniziare una nuova partita nel terzo set e concedere solo 7 giochi a Musetti nei 3 set conclusivi. In particolare nel quinto set il primo break ha tagliato le gambe all'italiano, sconfitto 6-2.