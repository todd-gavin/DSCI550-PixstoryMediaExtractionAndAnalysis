Con l'Italia ormai fuori dal Mondiale dopo la sconfitta con la Macedonia del Nord, avrà ben altro a cui pensare che la prossima squadra in cui giocherà quando il suo contratto con il Chelsea scadrà. A parlare del futuro di Jorginho ci ha però pensato il procuratore Joao Santos, facendo ipotesi su ciò che potrebbe succedere dopo giugno 2023. "Per lui giocare in Serie A è un sogno. Il suo cuore è qui. Oggi può giocare in 4/5 squadre: Milan, Inter, Juve, Roma o Napoli".

Nel recente passato si sono interessate al calciatore azzurro sia Milan che Barcellona, come ha detto lo stesso Joao Santos. L'apertura adesso è verso le top italiane, anche se il Chelsea per il momento non può né vendere né acquistare, quindi c'è da aspettare: "La Juve? Conosco Cherubini dall'esperienza al Foligno, ma sono tanti i club che si interessano a lui. In passato ho parlato con il Psg, il Barcellona e anche con Massara del Milan. Non so però se sono ancora interessati. La realtà è che in questo momento non si può fare niente. Il Chelsea non può vendere, non può comprare e non può rinnovare i contratti".