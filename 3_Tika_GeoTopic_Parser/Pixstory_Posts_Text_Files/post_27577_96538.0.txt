José Mourinho non ha fatto alcuno sgambetto alla “sua” grande ex. Nel sabato della 34esima giornata di Serie A, l’Inter di Simone Inzaghi ha infatti travolto la Roma del tecnico portoghese per 3-1 portandosi al comando della classifica del campionato in attesa del match del Milan, impegnato stasera in trasferta contro la Lazio. In rete Dumfries al 30°, Brozovic al 40° e un Lautaro Martinez che conferma il suo stato di super forma al 52°, prima dell’inutile gol della bandiera siglato da Mkhitaryan all’85°. Nell’altra partita serale degli anticipi di Serie A, il Verona ha invece fermato sull’1-1 una Sampdoria che aveva necessità dei tre punti per uscire dalla zona calda della lotta per non retrocedere: al gol di Caputo in chiusura di primo tempo, ha risposto il veronese e grande ex Caprari al 78°. 

Foto: Instagram inter