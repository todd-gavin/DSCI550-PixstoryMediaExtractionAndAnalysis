Uno dei giocatori più ambiti nell’estate del 2022 sarà Erling Haaland, sul cui contratto è presente una clausola rescissoria da 75 milioni di euro. Secondo il quotidiano iberico Sport, il futuro dell’attaccante del Borussia Dortmund sarà in Spagna: Barcellona e Real Madrid, infatti, sarebbero pronti a tutto per accaparrarsi i suoi servizi. 

I blaugrana avrebbero offerto al norvegese di essere il terminale offensivo della squadra senza alcun tipo di concorrenza, con la possibilità di concorrere per il Pallone d’Oro. Dall’altra parte, i Blancos hanno già incontrato a Monaco l’entourage del giocatore nel tentativo di cercare un accordo: l’obiettivo, in vista dell’inaugurazione del nuovo Bernabéu, è di portare a Madrid in estate sia Haaland che Mbappé.

Tutti i grandi club europei sono interessati al norvegese, ma quest’ultimo avrebbe deciso di non giocare in Premier League. Così, a meno di clamorose intromissioni da parte del Bayern Monaco, il futuro di Haaland sarà ne LaLiga, con Barça e Real pronti a tutto pur di convincerlo.

Crediti foto: profilo twitter Erling Haaland