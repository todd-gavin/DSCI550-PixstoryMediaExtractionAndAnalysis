Dopo il 2-0 dell'andata ad Anfield Road, il Liverpool espugna lo stadio della Ceramica di Villareal per 3-2 e vola in finale di Champions League. I Reds sono passati in svantaggio per 2-0 sotto i colpi di un Villareal implacabile nel primo tempo, che si era portato avanti con le reti di Dia e Coquelin. Nel secondo tempo si sveglia il Liverpool e in appena 12 minuti, dal 62' al 74', la squadra inglese segna tre reti con Fabrinho, Diaz e Mané che gli spalancano le porte del Paradiso. Domani sera il Liverpool scoprirà l'ultimo ostacolo verso la sua Champions League numero 7, che lo porterebbe a pareggiare il secondo posto assoluto detenuto a oggi dal Milan, alle spalle dell'irraggiungibile Real Madrid a quota 13. E saranno proprio i madrileni chiamati all'impresa al Bernabeu domani sera, quando dovranno provare a ribaltare il 4-3 dell'andata in casa del Manchester City.