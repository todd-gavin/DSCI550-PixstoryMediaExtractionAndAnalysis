Il calcio di Messi si è capovolto. Se prima faticava in nazionale mentre nel Barcellona faceva vedere magie, ora la situazione sembra completamente opposta. Con il Paris Saint Germain non è stata di certo la sua migliore stagione, sia dal punto di vista di gol realizzati che per qualità del gioco, mentre con l’Argentina in estate ha vinto la Coppa America. 

Il momento magico in albiceleste continua: in amichevole contro l’Estonia il fuoriclasse ha trascinato i suoi nella vittoria per 5-0 segnando tutti e cinque i gol. Due le reti realizzate nel primo tempo con un rigore e su assist di Papu Gomez, le altre tre nella seconda frazione.

Fino a oggi Messi con la nazionale ha disputato 162 partite (quello che ne ha fatte di più, il secondo Mascherano con 147) e messo a segno 86 gol (sempre primo, il secondo Batistuta con 54).