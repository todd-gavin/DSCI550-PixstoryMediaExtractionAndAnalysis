Sono passati soltanto due mesi da quando ha trionfato nei “suoi” Australian Open di tennis. La numero uno al mondo Ashleigh Barty, australiana di Ipswich classe 1996, ha scioccato tutto il mondo dello sport, annunciato a sorpresa il ritiro dall’attività agonistica proprio dal primo posto del ranking mondiale WTA. Non un infortunio ma semplicemente la voglia di dedicarsi ad altro dietro una decisione che ha comunque del clamoroso, vista la giovanissima età della tennista, che il prossimo mese compirà 26 anni. “Non ho più la spinta fisica, il desiderio emotivo e tutto ciò che mi serve per sfidare me stessa ai massimi livelli. Sono esaurita, è tempo di inseguire altri sogni”, ha scritto Ash sui propri canali social. L’Aus Open vinto a gennaio sarà il suo ultimo torneo da atleta professionista. Prima di Barty, soltanto Justin Henin aveva lasciato l’attività agonistica da numero uno del mondo, nel 2008. 

Foto: Instagram ashbarty