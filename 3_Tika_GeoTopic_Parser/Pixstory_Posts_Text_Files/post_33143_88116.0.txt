Oggi è stata la giornata dei sorteggi di Champions League, Europa League e Conference League. Nella competizione più importante la parte alta del tabellone vedrà due match con chiari favoriti tra Benfica e Liverpool e tra Villareal e Bayern Monaco, mentre i due big match saranno nella parte bassa tra Manchester City e Atletico Madrid e tra Chelsea e Real Madrid. In Europa League l'Atalanta pesca lo scoglio Lipsia dove gioca l'ex Milan André Silva, ma dovesse passare il turno avrebbe di fronte una semifinale più abbordabile contro la vincente tra Sporting Braga e Glasgow Rangers. Dall'altro lato proveranno l'assalto alla finale il Barcellona (contro l'Eintracht Francoforte) e il West Ham (contro l'Olympique Marsiglia). In Conference League, infine, la Roma pesca il Bodo Glimt che nel girone l'aveva malmenata per 6-1 in trasferta, bloccandola comunque per 2-2 all'Olimpico. La rivincita è servita, e se dovesse andare in porta in semifinale ci sarebbe la vincente di Leicester-PSV Eindhoven. Dall'altra parte del tabellone ci saranno i match tra Feyenoord e Slavia Praga e tra Marsiglia e Paok Salonicco.