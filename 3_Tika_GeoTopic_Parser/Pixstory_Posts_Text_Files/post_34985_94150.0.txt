Ronaldo, il Fenomeno, ha acquisito il 90% del Cruzeiro, la squadra brasiliana che lo aveva lanciato nella stagione 1993-94. Ha chiuso l'operazione insieme ad altri imprenditori lo scorso 8 aprile, ma solo ora è stata data l'ufficialità. "Continuiamo a puntare sul breve, medio e lungo periodo", ha detto Ronaldo, "sappiamo che ci attende un lavoro molto difficile, ma ora abbiamo la certezza di poter far funzionare il club e di portare risultati. Sono onorato di poter guidare il processo di ricostruzione".

Oltre alla squadra brasiliana, per cui si è posto l'obiettivo di sanare i debiti della società con uno sguardo alla prossima stagione in ottica mercato, Ronaldo è già proprietario del Valladolid e ha una quota del Fort Lauderdale Strikers negli Stati Uniti.