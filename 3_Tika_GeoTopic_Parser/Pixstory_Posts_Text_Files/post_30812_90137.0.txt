Lo spaventoso incidente che ha visto protagonista Mick Schumacher nelle qualifiche del GP Arabia Saudita non ha per fortuna avuto conseguenze fisiche per il pilota della Haas.
Dopo essere stato sottoposto a una serie di controlli presso l'ospedale di Jeddah, dove è arrivato trasportato in elicottero, il tedesco ha pubblicato una foto sui social network confermando di stare bene.
Schumacher non prenderà però parte alla gara in programma oggi: saranno dunque 19 le monoposto al via del GP Arabia Saudita. Per il figlio del grande Michael il rientro è previsto nel prossimo GP Australia.