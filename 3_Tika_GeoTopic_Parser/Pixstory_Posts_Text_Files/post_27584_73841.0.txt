La stagione MotoGP 2022 della Ducati sarebbe dovuta cominciare il prossimo 28 gennaio. Il condizionale è dettato dalla scelta della casa di Borgo Panigale di rinviare di qualche giorno la presentazione della nuova livrea della Desmosedici GP a causa della positività al Covid del pilota ufficiale Jack Miller, rimasto bloccato 
in autoisolamento domiciliare in Australia. Le nuove colorazioni della Ducati MotoGP 2022 saranno comunque svelate in anteprima online il 31 gennaio, il giorno in cui il collaudatore Michele Pirro scenderà in pista a Sepang per il primo shakedown della stagione. La presentazione vera e propria è invece rinviata al 7 febbraio.