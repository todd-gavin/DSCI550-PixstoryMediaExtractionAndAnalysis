Dopo la sconfitta con l’Hellas Verona, il Cagliari ha esonerato Walter Mazzarri affidando così la panchina all’allenatore della Primavera Alessandro Agostini. 

Paradossalmente, però, stando a quanto riportato da Sportitalia, il tecnico e il suo staff avrebbero diritto ad un rinnovo fino al 2024.

Nel contratto, infatti, sarebbe stata inserita una clausola per la quale, in caso di esonero con la squadra fuori dalla zona retrocessione, scatterebbe in automatico il prolungamento da 1,8 milioni a stagione.

Un paradosso che solamente Mazzarri potrebbe evitare accordandosi con un’altra società prima della scadenza dell’accordo o trovando un’intesa diversa con la dirigenza della società sarda.