Come visto di consueto nelle passate preparazioni estive, il Napoli si ritroverà a Dimaro, nel Trentino dal 9 al 19 luglio, per preparare la prossima stagione.

Una novità, però, si vedrà, perché Il sindaco di Dimaro, Andrea Lazzaroni, ha emesso un’ordinanza che vieta il sorvolo di Droni sopra il comune trentino nel corso del periodo del ritiro del Napoli.

«Il sorvolo per operazioni critiche e non di aree congestionate, assembramenti di persone, agglomerati urbani e infrastrutture, nel volume di spazio V70 ad una distanza orizzontale di sicurezza adeguata dalle aree congestionate, ma non inferiore a 150 mt e a una distanza di almeno 500 metri da persone o cose, che non siano sotto il diretto controllo dell’operatore; in modo particolare vieta il sorvolo della struttura ricettiva Sport Hotel Rosatti».

Gli agenti della Polizia Municipale e della Polizia di Stato dovranno sorvegliare tutta la zona del comune e del centro sportivo, dove soggiorneranno i giocatori di Luciano Spalletti.

In quei giorni non sarà consentito l'utilizzo di droni, fatta a eccezione di quelli legalmente autorizzati, per evitare possibili atti di spionaggio con riprese video e fotografia nei confronti dei partenopei.

Fonte: Il Corriere del Mezzogiorno