Un assaggio di futuro è andato in scena oggi sul centrale di Wimbledon dove, in un match spettacolare, si sono sfidati il 20enne Jannik Sinner e il 19enne Carlos Alcaraz. Ad avere la meglio è stato l'azzurro che dopo due set praticamente dominati 6-1 6-4, ha perso un tesissimo terzo set 7-6 (10-8) al tie break, prima di riprendersi nel quarto e, dopo cinque match point annullati, trionfare 6-3. Sinner non aveva mai vinto un match sull'erba prima di questo torneo, e dopodomani nei quarti di finale se la vedrà con il vincete del match tra il serbo Novak Djokovic e l'olandese Tim Van Rijthoven. Ai quarti anche l'idolo di casa Cameron Norrie (6-4 7-5 6-4 sull'americano Tommy Paul) e il belga Daniel Goffin, dopo una maratona vincente contro l'americano Francis Tiafoe.  7-6 5-7 5-7 6-4 7-5 il punteggio. In campo femminile avanzano ai quarti la tunisina Jabeur (n.3, 7-6 6-4 sulla belga Mertens), la tedesca Niemeier (6-2 6-4 sulla Watson, idolo di casa), l'altra tedesca Tatjana Maria (5-7 7-5 7-5 sulla lettone Ostapenko) e la ceca Marie Bouzkova (7-5 6-2 sulla francese Garcia).