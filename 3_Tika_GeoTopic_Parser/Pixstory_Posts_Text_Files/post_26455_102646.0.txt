Etro, la maison del lusso fondata nel 1968 da Gerolamo Etro e ora controllata dal fondo di private equity L Catterton, ha arruolato Marco De Vincenzo come nuovo direttore creativo. Il debutto di De Vincenzo alla guida stilistica della maison avverrà con la collezione donna primavera/estate 2023, durante la prossima edizione di Milano Moda Donna a settembre 2022.
«Nell’ambito del nuovo corso del brand, accogliamo con entusiasmo l’ingresso di Marco De Vincenzo - dichiara il ceo dell’azienda, Fabrizio Cardinali -. Grazie alla sua sensibilità per colori, stampe e tessuti, siamo sicuri che Marco saprà interpretare al meglio lo straordinario heritage di Etro con nuove declinazioni per le diverse collezioni del brand, dando anche un nuovo impulso al mondo degli accessori».

https://www.fashionmagazine.it/community/dal-primo-giugno-marco-de-vincenzo-nuovo-direttore-creativo-di-etro-109614