Con il quarto GP in cinque domeniche di un luglio a dir poco infuocato, la Formula 1 torna in pista in questo fine settimana per la tappa di Budapest, tredicesimo appuntamento della stagione 2022 e ultimo prima della pausa estiva. Sul toboga dell'Hungaroring, si riaccende la sfida tra un Charles Leclerc che deve rifarsi dopo l'errore della scorsa settimana in Francia, e un Max Verstappen che, considerando i 63 punti di vantaggio in classifica Piloti, può anche permettersi di amministrare. Chi avrà la meglio nell'eterna lotta tra Ferrari e Red Bull? Ecco il dettaglio degli orari del weekend del GP Ungheria 2022: 
• FP1: Venerdì 29 luglio, ore 14.00
• FP2: Venerdì 29 luglio, ore 17.00
• FP3: Sabato 30 luglio, ore 13.00
• Qualifiche: Sabato 30 luglio, ore 16.00
• Gara: Domenica 31 luglio, ore 15.00

Foto: Instagram scuderiaferrari