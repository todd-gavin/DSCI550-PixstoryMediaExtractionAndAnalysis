Il direttore artistico e conduttore del 72° Festival della canzone italiana è stato nominato Ambassador di Milano Cortina 2026.
L’investitura e’ avvenuta sul palco del Teatro Ariston durante la seconda serata del Festival di Sanremo ed e’ il naturale riconoscimento per un grande appassionato di sport che fin dall’inizio ha sostenuto con entusiasmo la Road to The Games verso le Olimpiadi e Paralimpiadi Invernali del 2026.
Amadeus va ad aggiungersi a un dream team di cui fanno già parte Deborah Compagnoni, Federica Pellegrini, Alberto Tomba, Francesco Totti e Bebe Vio.