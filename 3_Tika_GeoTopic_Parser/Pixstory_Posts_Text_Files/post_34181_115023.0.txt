«Tifo Roma dai tempi di Masetti e Amadei». Sono queste le prime parole del signor Giorgio, 96 anni e da sempre un grande tifoso della Roma oltre a essere anche l’abbonato più anziano della società giallorossa.

Il club capitolino, per premiare la fede del 96enne, ha deciso di fargli una consegna speciale: il trofeo della Conference League vinto a Tirana contro il Feyenoord. 

La sorpresa per il signor Giorgio è stata fatta direttamente dal general manager della Roma, Tiago Pinto, che ha anche scambiato qualche parola con il tifoso giallorosso. Il premio è il frutto di un'iniziativa del club, che vuole far abbracciare il trofeo a tutti i tifosi, prima di essere esposta nel Tour dello Stadio Olimpico.