L'Italia di coach Milena Bartolini parte come peggio non poteva nella sua avventura agli europei di calcio femminile in Inghilterra. Nella serata di ieri le azzurre sono state travolte dalla Francia per 5-1 (tripletta di Geyoro, gol di Katoto e Cascarino). Tutte le reti delle transalpine sono arrivate nel primo tempo, il gol della bandiera per le azzurre l'ha firmato Martina Piemonte al 76' della ripresa. L'unica buona notizia per l'Italia è che le altre due squadre del girone, Islanda e Belgio, hanno pareggiato per 1-1 lasciando intatte le possibilità delle azzurre di qualificarsi alla fase successiva.