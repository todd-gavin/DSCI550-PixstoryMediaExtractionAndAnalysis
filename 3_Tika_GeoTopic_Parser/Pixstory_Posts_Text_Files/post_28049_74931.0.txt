Brutta disavventura per Kevin Bonifazi. Il difensore del Bologna ieri sera era impegnato in campo al Bentegodi contro il Verona (match che l’Hellas ha vinto per 2-1) quando, intorno alle 21.00, l’allarme del suo appartamento in pieno centro storico è scattato richiedendo l’intervento immediato dei Carabinieri. Secondo le prime ricostruzioni degli inquirenti, i ladri avrebbero raggiunto il tetto sfruttando degli spazi condominiali, per poi calarsi sul balcone del giovane calciatore rossoblù. Ancora da valutare la refurtiva ma, secondo le prime stime, si tratterebbe di un bottino di circa 50 mila euro.