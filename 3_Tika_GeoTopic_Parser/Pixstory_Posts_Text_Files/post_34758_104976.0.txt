Si fanno sempre più insistenti le voci su un ritorno alla Juventus di Paul Pogba. Dopo la smentita dalla Spagna secondo cui il Real Madrid avrebbe preso contatti con il giocatore, oggi la notizia è che il centrocampista francese avrebbe contattato amici, negozi, ristoranti e quant'altro faceva parte della "sua" Torino di quando vestiva bianconero. Avrebbe parlato con molti di loro tramite messaggi e social, senza mai però dire "torno alla Juventus".

Oltre a riprendere i contatti con il suo vecchio mondo torinese, Pogba e il suo agente sarebbero anche vicini a trovare un accordo. Il campione del mondo francese dovrebbe accettare il contratto da 8 milioni di euro netti a stagione proposto dalla Juventus. Ci sarebbe dunque un netto taglio di stipendio visto che al Manchester United negli ultimi anni ha guadagnato 13 milioni di euro all'anno.