Non è solo la vittoria di Monte Carlo, ma anche la velocità mostrata in questa prima parte di stagione che lo ha visto sempre particolarmente vicino al più blasonato compagno di squadra, Max Verstappen. Forte di un anno di adattamento, Sergio Perez ha conquistato la Red Bull, e nessuno sarà certamente sorpreso nell’apprendere che il pilota messicano ha strappato un rinnovo biennale con la scuderia di Milton Keynes. Il miglior modo per chiudere una settimana spettacolare, iniziata con il mal di pancia per l’ordine di scuderia ricevuto a Barcellona e terminata con il tradizionale bagno in piscina nella gigantesca hospitality galleggiante del team, ormeggiata nel porto del Principato di Monaco.

Foto: Instagram redbullracing