Tutto è pronto su Decentraland per il kick-off della Metaverse Fashion Week, la prima rassegna di moda nel Metaverso, il mondo parallelo e virtuale dove provare esperienze immersive con il proprio avatar.

Dal 24 al 27 marzo la piattaforma decentralizzata basata su blockchain Ethereum ospiterà una vera e propria kermesse dedicata interamente alla moda: quattro giorni di full immersion digitale con un vasto programma di show e collezioni shoppable, con la presenza di negozi pop-up, eventi, concerti e after party, come nelle manifestazioni fisiche.