Sarebbero 194 gli ucraini uccisi finora negli attacchi delle forze russe, tra cui 57 civili e il resto militari e paramilitari. Almeno a dar credito alle stime indicate a fine mattinata dal viceministro britannico della Difesa, James Heappey, a margine di un aggiornamento sulla situazione in Ucraina di fronte ai deputati della Camera dei Comuni a Westminster. Heappey ha inoltre calcolato in 450 circa i militari russi che sarebbero morti dall'inizio dell'operazione, senza precisare se l'infornmazione provenga da fonti ufficiali ucraine o d'intelligence. In precedenza l'Onu aveva evocato non piu' di 25 civili uccisi accertati finora. ANSA