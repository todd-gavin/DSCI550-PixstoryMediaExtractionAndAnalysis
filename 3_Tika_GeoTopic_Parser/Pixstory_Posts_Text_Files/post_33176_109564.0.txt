Il fine settimana del Gran Premio d'Olanda del Motomondiale si è aperto sotto una pioggia battente, condizione in cui si trova molto a suo agio Jack Miller con la Ducati, titolare del miglior tempo delle FP1. Al pomeriggio il meteo è migliorato e, su una pista in rapida evoluzione, il migliore di tutti è stato Pecco Bagnaia con l'altra Ducati ufficiale, davanti a Fabio Quartararo (Yamaha) e Aleix Espargaro (Aprilia). Se domani dovesse piovere i primi dieci delle FP2 odierne passerebbero in carrozza in Q2, fuori per 4 millesimi lo sfortunatissimo Enea Bastianini, che ha preso la bandiera a scacchi (proprio come nella Q1 del Sachsenring) per una manciata di centesimi.