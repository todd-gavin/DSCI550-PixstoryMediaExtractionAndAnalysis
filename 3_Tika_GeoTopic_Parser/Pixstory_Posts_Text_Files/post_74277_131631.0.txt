अडानी ग्रुप द्वारा NDTV में 29% से अधिक हिस्सेदारी के बाद सोशल मीडिया प्लेटफॉर्म पर यह चर्चा हो रही है कि रवीश कुमार ने NDTV से इस्तीफा दे दिया है। सोशल मीडिया पर बड़ी संख्या में लोग मीम्स भी शेयर कर रहे हैं।

चैनल में अडानी की हिस्सेदारी के बाद एनडीटीवी से रवीश कुमार के इस्तीफे की अटकलों के बीच न्यूज एंकर ने एक ट्वीट के जरिए स्पष्टीकरण दिया है।

रवीश ने लिखा: 
"माननीय जनता, मेरे इस्तीफ़े की बात ठीक उसी तरह अफ़वाह है, जैसे प्रधानमंत्री नरेंद्र मोदी मुझे इंटरव्यू देने के लिए तैयार हो गए हैं और अक्षय कुमार बंबइया आम लेकर गेट पर मेरा इंतज़ार कर रहे हैं।
आपका, रवीश कुमार, दुनिया का पहला और सबसे महँगा ज़ीरो टीआरपी एंकर।"

इस बयान के बाद पता चला है कि पत्रकार रवीश कुमार के इस्तीफे की खबर सोशल मीडिया प्लेटफॉर्म द्वारा फैलाई गई अफवाह थी।