Sono andate in scena oggi le prime qualifiche della 6 Ore del Paul Ricard, seconda prova della stagione Endurance del GT World Challenge Europe. A dettare il passo nelle prove ufficiali è stata la Ferrari, che ha terminato le prequalifiche davanti a tutti con Antonio Fuoco e Miguel Molina, entrambi al volante delle due 488 GT3 del team Iron Lynx. Terzo posto per Nicky Catsburg su Bmw M4 GT3, mentre per trovare Valentino Rossi dobbiamo scendere al 14esimo posto. Il pilota pesarese, al debutto quest’anno nella categoria, è come sempre affiancato da Frederic Vervisch e Nico Muller. Domani alle 11.30 ci saranno le qualifiche che decideranno la griglia di partenza della gara, la cui partenza è invece prevista alle 18.00. Sarà la prova più 
lunga da quando il Dottore di Tavullia ha esordito nel GT World Challenge Europe. 

Foto: Instagram follow_wrt