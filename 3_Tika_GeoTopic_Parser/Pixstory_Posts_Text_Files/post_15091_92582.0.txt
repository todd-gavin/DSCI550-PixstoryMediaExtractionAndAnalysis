Save the date: 9 e 10 aprile dalle 10.30 alle 20.00
Roma Hippie Festival
Parco Labia - Largo Fausta Labia, Roma
Ingresso libero

Si anima il weekend romano del 9 e 10 aprile con il ritorno del Festival Hippie.
La musica, l'arte e le atmosfere anni '60 e '70 invadono Parco Labia. 
Piu di 100 fra artigiani, musicisti, scrittori, operatori olistici, street chef pronti a farvi rivivere le atmosfere frizzanti dei Figli dei Fiori. 
Divertimento assicurato per tutti con il Photobus. 
Si potrà salire all'interno di un pulmino Volkswagen, dove saranno messi a disposizione gadget di ogni genere: occhialoni, cappelli, parrucche per foto super divertenti che verranno stampate all’istante. Hippie Market
Un market dall’anima gitana, custode di bellezza e di un pizzico di magia.
Artigianato, vintage, piante e fiori, aziende agricole che propongono colombe pasquali artigianali, marmellate, biscotti, miele bio, canapa….
Una grande varietà di esclusive creazioni tra gioielli, acchiappasogni, borse, abiti boho-chic, estrose lampade, occhiali vintage, oggetti in legno interamente fatti a mano, borse porta tappetino, complementi d’arredo di design, cosmetica bio, candele.
Postazioni EcoFem con assorbenti, morbidi dischetti leva trucco lavabili. Per gli uomini: borse, zaini, cinte, portafogli in pregiati pellami, accessori e orologi.
Corner dedicati ai rimedi dell’anima, incensi, cristalli, oggetti per la meditazione, preparazioni erboristiche a base di piante medicinali che risvegliano le naturali capacità di autoguarigione dell’organismo: oleoliti, soluzioni idroalcoliche, estratti fluidi, oli medicinali e ungenti. 
 
Street Food
Un'esplosione di sapori e profumi con 10 selezionatissimi Truckfood che portano in giro su quattro ruote le loro ricette speciali e che fanno della qualità il loro ingrediente principale.
I 10 Street-Chef tra fornelli e padelle fumanti offriranno un’abbondante offerta di cibo dolce e salato pronta a deliziare i palati anche più esigenti e far esplodere le papille gustative.