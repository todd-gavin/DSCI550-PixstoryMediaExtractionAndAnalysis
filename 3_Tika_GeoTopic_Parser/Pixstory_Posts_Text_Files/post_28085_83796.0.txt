Ieri erano stati innanzitutto i piloti a reagire alle prime notizie dell’invasione dell’Ucraina da parte della Russia di Vladimir Putin. Capitanati da Sebastian Vettel, i protagonisti del Mondiale F1 avevano dato il la a un incontro formale dei vertici del campionato. Che hanno prontamente preso una decisione: la gara sul tracciato di Sochi, in programma il prossimo 25 settembre, non si terrà. “Il campionato del mondo Fia – si 
legge nella nota ufficiale F1 – gira tutti i Paesi con una visione positiva volta a unire le persone. Stiamo assistendo tristi e sconvolti agli sviluppi della crisi Ucraina e ci auguriamo che presto ci possa essere una soluzione pacifica. Nella serata di giovedì la Formula 1, la Fia e tutti i team hanno discusso la posizione comune da adottare come sport e la conclusione è che, considerando anche il parere di tutti gli investitori, è impossibile disputare il GP Russia nelle attuali circostanze”.