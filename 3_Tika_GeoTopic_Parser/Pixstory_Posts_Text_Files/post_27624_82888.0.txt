Il campionato di calcio si infiamma: se ieri aveva fatto scalpore il pareggio per 2 a 2 del Milan in trasferta contro la Salernitana, oggi è l’Inter che si rende protagonista di un risultato impronosticabile. I nerazzurri, che potevano subodorare il sorpasso sui cugini, hanno invece steccato in casa contro il Sassuolo, perdendo per 2 a 0 con le reti di Raspadori e Scamacca. La prima partita della giornata aveva visto la Fiorentina vincere per 1 a 0 sull’Atalanta grazie alla rete di Piatek, mentre nello spareggio salvezza delle 15.00 tra Venezia e Genoa la contesa si è chiusa sull’1 a 1, con il genoano Ekuban a rispondere al gol iniziale di Henry. Alle 20.45, l’1 a 1 tra Udinese e Lazio ha chiuso il programma giornaliero. Domani ultimi due scontri della 26esima giornata: il Cagliari ospita il Napoli alle 19.00, mentre alle 21.00 sarà il Bologna a giocare al Dall’Ara contro lo Spezia. 

Foto: Instagram sassuolocalcio