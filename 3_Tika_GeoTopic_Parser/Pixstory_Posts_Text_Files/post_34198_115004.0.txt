Arriva dal Mali, ha 23 anni e, al contrario di tanti ragazzi che sono alla ricerca di un sogno, fortunatamente la sua storia ha avuto un grandioso lieto fine.

Samake Boubacar giochera’ nell’Arezzo Calcio. Samake ha, però, alle spalle una storia difficile. Quella di chi, come tanti altri, passa quotidianamente dai centri di accoglienza per rifugiati politici. 

Dopo essere rimasto orfano e aver perso i genitori, il giovane ‘Buba’, come viene ribattezzato affettuosamente Samake, decide di scappare dal Mali grazie ai soldi dei suoi zii per cercare un futuro migliore altrove, lontano dalla sua terra.

Raggiunge prima la Libia, tappa di passaggio per chi tenta la pericolosa e dolorosa traversata via mare. Un viaggio della speranza, che lo porta nel 2017 in Sicilia: «Il viaggio è durato quattro giorni in cui ho avuto tanta paura. In alcuni momenti ho pensato anche di non farcela. Eravamo in una barca piccola e abbiamo dovuto combattere il mare in tempesta, fino a quando siamo stati soccorsi da una grande nave che ci ha portato in Sicilia».

Con l'arrivo in Italia Samake decide di proporsi a una squadra locale in Sicilia. 20 gol nel primo anno in Promozione, e poi la chiamata prima del San Tommaso in Eccellenza e poi del Licata in Serie D. 

Dopo pochi anni arriva il definitivo salto di qualità per il giocatore malese: 10 reti che suscitano l'interesse di tanti dirigenti tra cui quello del Direttore Sportivo dell'Arezzo Paolo Giovannini che lo porta in Toscana.

Per Samake si tratta dell’occasione della vita, quella meritata e sudata con il sacrificio e la tenacia, per ambire a una carriera luminosa nel mondo del calcio.

Fonte: La Repubblica
Crediti foto: twitter Arezzo