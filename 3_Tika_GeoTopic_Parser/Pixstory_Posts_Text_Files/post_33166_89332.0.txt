L'Italia affronterà domani sera la Macedonia del Nord a Palermo, prima partita dei playoff/spareggi di qualificazione ai mondiali. La vincente del match del "La Favorita" affronterà la nazionale vincitrice dell'incontro tra Portogallo e Turchia per contendersi un posto ai prossimi mondiali in Qatar previsti per fine anno. La nazionale di Roberto Mancini dovrebbe scendere in campo con Donnarumma in porta, Florenzi Mancini, Bastoni ed Emerson in difesa, il centrocampo titolare con Barella-Jorginho e Verratti e l'attacco Berardi-Immobile-Insigne. Bonucci e Chiellini dovrebbero partire dalla panchina, così come Tonali e Pellegrini, due tra i giocatori più in forma del momento.