La notizia era nell'aria e adesso è diventata ufficiale: Carlos Sainz partirà dal fondo dello schieramento di partenza del GP Francia a Le Castellet. Il pilota della Ferrari, dopo la sostituzione della centralina elettronica 
che lo avrebbe costretto a scontare dieci posizioni di penalità, ha cambiato anche tutte le restanti parti della sua power unit, risolvendo così il dubbio-affidabilità dopo l'incendio al Red Bull Ring. Lo spagnolo non sarà l'unico penalizzato: stessa sorte, con obbligo di partire dal fondo, anche per la Haas (motorizzata Ferrari) di Kevin Magnussen.

Foto: Instagram carlossainz55