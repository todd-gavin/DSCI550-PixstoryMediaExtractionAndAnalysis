La Lazio ha ingaggiato l'ex interista Matias Vecino. L'uruguaiano era svincolato dai nerazzurri, per i quali ha militato negli ultimi 5 anni collezionando 127 presenze e 13 gol. 30 anni, pedina della Nazionale del suo paese, Vecino ha firmato un triennale da due milioni a stagione. Un colpo meno mirabolante di quello effettuato dalla Roma con l'ingaggio di Paulo Dybala, ma che rafforza il centrocampo dei biancocelesti. In Italia vanta ormai un'esperienza quasi decennale, debuttando con la Fiorentina prima di  giocare con le maglie del Cagliari e dell'Empoli, tornando poi ai viola nel biennio 2015-2017.