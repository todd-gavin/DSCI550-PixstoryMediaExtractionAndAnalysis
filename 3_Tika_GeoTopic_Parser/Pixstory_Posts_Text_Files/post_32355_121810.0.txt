Il pilota anglo-thailandese, Alex Albon, proseguirà la sua avventura in Williams anche nel 2023. Lo storico team britannico ha comunicato il rinnovo contrattuale per Albon che in questa stagione, seppure con una monoposto non in grado di lottare per le posizioni che contano, ha fatto quasi sempre il massimo, raggiungendo quattro volte la Q2 al sabato e portando anche a casa tre punti, arrivando decimo in Australia e nono a Miami. Non è ancora noto chi dovrà affiancarlo la prossima stagione, tra il suo attuale compagno, il canadese Nicholas Latifi, o un suo possibile sostituto.