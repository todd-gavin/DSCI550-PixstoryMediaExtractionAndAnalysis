Un super Johann Zarco fissa il nuovo record della pista di Silverstone in 1.57.767 e mette la sua Ducati in pole position nel Gran Premio della Gran Bretagna della classe MotoGP. Con lui scatteranno in prima fila Vinales (Aprilia) e Miller (Ducati), mentre in seconda fila ci saranno le grandi firme: Fabio Quartararo (che con la sua Yamaha dovrà scontare un long lap penalty al via della gara), Pecco Bagnaia (Ducati) e un eroico Aleix Espargarò, che dopo essere caduto rovinosamente nelle FP4, è tornato in sella e trovato un sesto posto che ha quasi del miracoloso. Terza fila per le Ducati di Bezzecchi, Bastianini e Martin, quarta per Luca Marini (Ducati) e per le due Suzuki di Rins e Mir. Gli altri italiani: Di Giannantonio 15°, Morbidelli 20° e Dovizioso 24° e ultimo.