Il coach della nazionale Kieran Crowley ha diramato la formazione che domenica 27 febbraio alle 16 incontrerà l'Irlanda all'Aviva Stadium di Dublino. L'Italia, dopo la discreta prestazione con la Francia e la debàcle con l'Inghilterra, è in cerca di riscatto contro il XV del trifoglio. Gli azzurri schiereranno Edoardo Padovani a estremo, i tre quarti saranno le ali Bruno e Ioane e i centri Brex e Marin. La mediana sarà la solita titolare Varney e Garbisi, in mischia giocheranno il numero otto Halafihi, i flanker Lamaro e Pettinelli, le seconde linee Ruzza e Cannone, i piloni Ceccarelli e Fischetti e il tallonatore Lcucchesi. A disposizione Faiva, Nemer, Pasquali, Sisi, Zuliani, Steyn, Fusco e Zanon. 10 giocatori su 15 tra i titolari giocano nella Benetton Treviso.