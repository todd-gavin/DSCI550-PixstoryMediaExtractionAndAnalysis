Kendall Jenner e Hailey Bieber hanno fatto girare la testa proprio a tutti per le vie di New York, mentre la scorsa notte raggiungevano la Lola Taverna nel West Village per festeggiare il 40° compleanno del noto giornalista di moda Derek Blasberg. Un evento costellato di stelle, cui hanno partecipato star del calibro di Leonardo DiCaprio, Lily James, Karlie Kloss e Rebel Wilson.

Modelle, amiche per la pelle e al passo con le tendenze… come sempre! Kendall e Hailey hanno scelto di coordinare i loro outfit con audaci tonalità del marrone. Entrambe hanno indossato una pelliccia e Kendall ha deciso di abbinarla a una mini gonna in pelle marrone, perfettamente abbinata alla giacca bohémien in stile anni ‘70. A completare il look stivali alti in pelle nera. Hailey invece ha optato per pantaloni a campana e sandalo aperto.