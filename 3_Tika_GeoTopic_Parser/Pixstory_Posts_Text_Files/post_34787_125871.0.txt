Mancano due settimane all'inizio degli Us Open e Djokovic vede uno spiraglio di possibilità di poter partecipare. il Center for Disease Control degli Stati Uniti ha disposto che le persone vaccinate e non vaccinate contro il Covid-19 avranno le stesse linee guida di azione nel Paese. Non si sa ancora se la norma sarà estesa anche a chi proviene dall'estero, in caso lo fosse per l'ex numero uno al mondo sarebbe possibile entrare negli Stati Uniti tranquillamente.

Ora c'è da vedere quanto tempo ci vorrà perché entri tutto in vigore. Probabilmente l'Usta potrebbe richiedere di velocizzare le pratiche per permettere a Djokovic di arrivare negli Stati Uniti il prima possibile.