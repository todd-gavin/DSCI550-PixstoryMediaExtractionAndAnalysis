Stavolta, la notizia è stata confermata anche dalla famiglia del super manager dei calciatori: Mino Raiola, 54 anni, si è spento al termine di una lunga lotta con la malattia che lo aveva portato al ricovero, nel mese di gennaio, all’ospedale San Raffaele di Milano. “Con infinito dolore annunciamo la scomparsa di Mino, il più straordinario procuratore di sempre. Mino ha lottato fino all'ultimo istante con tutte le sue forze proprio come faceva per difendere i calciatori. E ancora una volta ci ha resi orgogliosi di lui, senza nemmeno rendersene conto”, si legge nel post pubblicato sui canali social del manager italo-olandese dalla famiglia Raiola. 

Foto: Instagram minoraiola