A gennaio farà 45 anni, ma di smettere non ne ha proprio intenzione. Gigi Buffon ha parlato con i tifosi del Parma nel ritiro di Pejo: "Potrei ritirarmi a 55 anni. Ho giocato dieci anni a Parma nella mia prima vita, poi vent'anni alla Juve, uno a Parigi e ora chiudo il cerchio di nuovo in Emilia. E non ho 100 anni".

Ogni anni, da diversi anni, a fine stagione viene chiesto a Buffon se appenderà le scarpette (anzi i guantoni) al chiodo. Per ora però il portiere più forte della storia del calcio non ha mai ceduto all'avanzare dell'età: "Da dieci anni penso a quando smetterò, ma poi proseguo sempre. Ho fatto esperienze importanti che mi hanno permesso di conoscere il calcio, ma non sono sicuro al 100% che resterò in questo mondo. Magari sperimenterò altro".