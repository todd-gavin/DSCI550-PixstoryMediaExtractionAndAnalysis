È notizia di questa mattina l’ingaggio ufficiale di Davide Nicola da parte della Salernitana. Il Presidente Iervolino ha esonerato Colantuono per lo scarso rendimento e chiamato Nicola nella speranza del miracolo salvezza. L’accordo è stato raggiunto nella notte tra le parti e così l’ex
allenatore di Crotone, Udinese, Genoa e Torino prenderà il posto del collega Stefano Colantuono, esonerato dopo aver ottenuto 9 punti in 16 partite. Dopo la firma del contratto, Nicola esordirà sulla panchina dei granata sabato 19 febbraio, quando allo stadio Arechi di Salerno arriverà il Milan di Pioli.