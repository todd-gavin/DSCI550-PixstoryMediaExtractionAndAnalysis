Fiocco rosa in casa Rossi-Novello: Valentino e Francesca Sofia sono infatti appena diventati ufficialmente genitori della piccola Giulietta. Ad annunciarlo sui social è stato proprio l’ex campione della MotoGP, da quest’anno impegnato con le quattro ruote nel campionato GT World Challenge al volante di un’Audi R8 GT3. “Mamma e Babbo sono al settimo cielo, Benvenuta Giulietta Rossi”, è la frase scelta dai due neo genitori per comunicare al mondo il lieto evento, a corredo di una foto in bianco e nero che ritrae il piedino della piccola. Tanti auguri!

Foto: Instagram valeyellow46