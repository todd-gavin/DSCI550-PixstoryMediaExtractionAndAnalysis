I proprietari dell'iconico abito di Marilyn Monroe indossato all'inizio di maggio da Kim Kardashian sul tappeto rosso del Gala del Met hanno negato che l'influencer lo abbia "in alcun modo" danneggiato.
Ripley's Believe It or Not!, il centro di attrazioni di Orlando in Florida che nel 2016 aveva acquistato il vestito per circa cinque milioni di dollari, si e' detto "sicuro" che la Kardashian non abbia fatto danni all'abito come sostenuto invece da Scott Fortner un collezionista appassionato di cimeli di Marilyn.

https://www.ansa.it/sito/notizie/cultura/moda/2022/06/17/proprietari-abito-marilyn-kardashian-non-ha-fatto-danni_5d39d651-d934-4d2f-b46c-bd99c8f93aea.html