Se fossero i Mondiali invece della Nations League per la Francia campione del Mondo sarebbe una debacle completa. Invece, a cinque mesi dall'inizio di Qatar 22, c'è ancora tempo per rimettere in sesto una nazionale capace di trionfare nel 2018 in Russia. 

In queste ultime due settimane invece è andata in scena la Nations League e gli uomini di Deschamps hanno fatto davvero male. Dopo 4 partite la Francia, inserita nel girone con Croazia, Danimarca e Austria è ultima in classifica con appena 2 punti. Ieri sera l'ultima sconfitta con la Croazia. A condannare i francesi Modric con un gol su rigore in apertura di match. Poi ha giocato meglio la Francia, ha tirato di più, ma a poco è servito: al triplice fischio è arrivata la seconda sconfitta.

Deschamps a fine partita si è detto non preoccupato, ma sicuramente dovrà fare dei ragionamenti con il suo staff: "Preoccupato per i Mondiali? Non sono ma preoccupato di natura. Farò una riflessione con il mio staff. Ci saranno bisogno di molte altre cose se vogliamo mantenere il nostro standard. Nel complesso, c'è una disperata mancanza di freschezza. Sarà necessario, all'inizio della prossima stagione, fare molto di più per prepararci al Mondiale".