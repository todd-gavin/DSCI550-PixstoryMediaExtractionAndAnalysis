Tegola per il colombiano Nairo Quintana. Il 32enne dell’Arkea-Samsic ha infatti perso il sesto posto nella classifica finale dell’ultimo Tour de France a causa dell’utilizzo di una sostanza proibita: si tratta del tramadolo, un antidolorifo oppiaceo vietato dall’Uci non tanto perché dopante ma per tutelare la salute dei ciclisti dai suoi possibili effetti collaterali. Quintana avrà dieci giorni per appellarsi alla squalifica dal Tour ma in ogni caso potrà prendere parte alla Vuelta.

Foto: Instagram nairoquincofficial