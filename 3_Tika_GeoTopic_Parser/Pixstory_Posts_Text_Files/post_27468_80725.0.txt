In una giornata complessivamente dal sapore amaro per i colori azzurri, l’italia porta a casa comunque due medaglie di bronzo. Nel biathlon, Dorothea Wierer ha infatti centrato il terzo posto nella prova sprint individuale, dopo che nei Giochi di Sochi e Pyeongchang aveva ottenuto il terzo gradino del podio nella staffetta mista. Nel pattinaggio di velocità, poi, dopo l’argento di Francesca Lollobrigida nei 3000 metri, è arrivato il bronzo, inaspettato, di Davide Ghiotto nella massacrante prova dei 10.000 metri. Nella stessa gara, vinta dallo svedese Van Der Poel, è stato anche segnato il nuovo record del mondo nella specialità. La spedizione azzurra arriva dunque a quota 10 medaglie (2 ori, 4 argenti, 4 bronzi) che valgono il nono posto provvisorio nel medagliere.

Foto: Instagram ghiotto93