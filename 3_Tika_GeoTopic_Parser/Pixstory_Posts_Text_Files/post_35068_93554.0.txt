Carlo Ancelotti se l’è vista brutta nella serata di ieri contro il Chelsea. Dopo la vittoria all’andata in trasferta per 3-1, il ritorno sembrava dovesse essere una partita difficile ma non troppo. Invece si è rivelata essere molto più complicata del previsto, con i Blues che sorprendentemente sono andati in vantaggio per 2-0, portando il risultato complessivo sul pareggio, per poi segnare un’alta rete e vedersene annullare una quarta. Il tutto prima dell’invenzione di Modrid nell’assist per Rodrygo, con il gol che ha portato le squadre ai supplementari e che Benzema la decidesse con un colpo di testa.

"Sapevamo che sarebbe stata difficile, non così tanto”; ha detto Ancelotti al termine della partita, “Siamo andati sotto 2-0 immeritatamente, io penso che la prima parte l'abbiamo fatto bene, non rischiando molto. Ci siamo trovati di punto in bianco 2-0 con la qualificazione in ballo e lì è stato un sacrificio grande da parte di tutti. Però lo spirito del Real è questo: non molliamo mai e per questo riceviamo un premio grande che è la semifinale. Quando la partita si è messa in pari l'ambiente ci ha aiutato. Il 3-1 gli ha dato un colpo psicologico, poi abbiamo costruito la vittoria”.

La Champions Legue potrebbe parlare quasi solamente lo spagnolo. Oltre il Real Madrid è passato in semifinale anche il Villarreal (eliminato il Bayern Monaco) e questa sera potrebbe raggiungerle anche l’Atletico Madrid: “Quando tutti dicevano che il calcio inglese è superiore al calcio spagnolo, morale della favola abbiamo due squadre in semifinale di Champions”.