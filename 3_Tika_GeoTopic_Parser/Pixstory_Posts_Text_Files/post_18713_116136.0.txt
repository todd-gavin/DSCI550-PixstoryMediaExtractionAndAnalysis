Dalla tv portoghese arriva una notizia incredibile di calciomercato. Dall'Arabia Saudita sarebbe arrivata un'offerta per Cristiano Ronaldo, il cui contratto scadrà tra un anno con il Manchester United, da 250 milioni di euro in due anni, più 20 milioni di euro per gli intermediari. Un'offerta con numeri shock: allo United andrebbero anche 30 milioni di euro per il cartellino del portoghese.

La trattativa però non sembra aver colpito nel segno. Pare che il cinque volte Pallone d'Oro abbia già declinato l'offerta. Ciononostante rimane alla ricerca di una nuova squadra visto che Ronaldo ha già comunicato allo United la sua volontà di andarsene. Magari in una squadra europea che punta a vincere la Champions League.