La stagione deludente del Psg che, nonostante la vittoria del campionato, ha toppato sia in coppa di lega e soprattutto in Champions League dove è stato strapazzato dal Real Madrid. Chi ci rimetterà per prima pare proprio essere l’allenatore Pochettino, pronto a lasciare la panchina - si vocifera - ad Antonio Conte, attualmente al Tottenham. L’ex allenatore di Juventus e Inter è in pole position per guidare Messi, Neymar e tutti gli altri campioni.

Conte piace perché è visto come un sergente di ferro. Riuscirebbe probabilmente a mettere in riga tanti giocatori, soprattutto nel “fuori-campo”, ma per lo stesso motivo potrebbe guadagnarsi velocemente l’antipatia di alcuni calciatori, soprattutto dovessero mancare i risultati.

Ecco che quindi spuntano i nomi dei fedelissimi che Conte chiederebbe al Psg in caso di chiamata. Ci sono alcuni suoi pupilli come Bastoni e Barella dell’Inter, ma anche Lukaku con cui ha fatto tornare i nerazzurri in Italia. A centrocampo il primo nome sulla sua lista sarebbe quello di Pogba, in scadenza di contratto e alla ricerca di un ricco contratto che a Parigi potrebbe “facilmente” trovare. Infine potrebbe chiedere Sergej Milinkovic-Savic, un giocatore che è sempre piaciuto a Conte.