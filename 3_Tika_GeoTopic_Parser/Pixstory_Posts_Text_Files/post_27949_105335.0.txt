Si corsa sabato sera la 6 Ore del Paul Ricard, nuovo appuntamento (secondo per la serie Endurance) del campionato GT World Challenge Europe, una serie per auto della categoria GT3 che quest’anno vede impegnato, tra gli altri, anche l’ex campionissimo del Motomondiale, Valentino Rossi. Che, evidentemente, prende confidenza con il mezzo gara dopo gara e stavolta è riuscito a chiudere la corsa, insieme ai compagni di equipaggio Frederic Vervisch e Nico Muller, al quinto posto assoluto con la sua Audi R8 LMS. Per la cronaca, la gara è stata vinta dalla Ferrari 488 del team Iron Lynx, guidata dagli italiani Antonio Fuoco e Davide Rigon 
insieme allo spagnolo Daniel Serra, davanti alla vettura gemella di Molina, Nielsen e Calado. Completa il podio la Mercedes AMG GT3 di Marciello, Gounon e Juncadella. 

Foto: Instagram gtworldcheu