Burberry, partner ufficiale del Queen's Platinum Jubilee Pageant, festeggia 70 anni di regno di sua Maestà la Regina Elisabetta II con una serie d'iniziative.
Si comincia con la collaborazione al Superbloom, nuovo paesaggio naturalistico nello storico fossato della Torre di Londra aperto in occasione dell'anno giubilare di Queen Elisabeth e trasformato in un mare di colori. Il prato galleggiante è stato progettato per celebrare la flora, la fauna e gli impollinatori, mentre il Burberry Floating Meadow è un'installazione a rifiuti zero, estensione del Superbloom, che evidenzia l'importanza della biodiversità e l'impegno del brand nell'affrontare la crisi climatica. Composto da oltre 5.000 piante, molte delle quali sono indicative degli ecosistemi fluviali inglesi, il prato evidenzia il ruolo che le praterie e le paludi naturali svolgono nello stoccaggio del carbonio e che le specie da fiore svolgono nel fornire cibo e nettare a impollinatori e fauna comune lungo il fiume.