Danilo Petrucci ha vinto gara-1 e gara-2 Superbike al suo esordio nel campionato MotoAmerica con il team WarHorse. Nella gara di sabato il ragazzone ternano ha preceduto sul traguardo i due sudafricani Scholtz e Pietersen, andando a riprenderli nel corso della gara e staccandoli nel finale. Domenica, invece, Petrucci ha fatto forcing sin da subito, battagliando un po' con Scholtz e poi staccandolo, ancora una volta, nel finale. Il prossimo impegno di Petrucci è per il weekend del 24 aprile al Road Atlanta, una pista - stavolta - del tutto inedita. Ci sarà da divertirsi.