Sulla passerella della sfilata che ha presentato la collezione donna per il prossimo autunno inverno Domenico Dolce e Stefano Gabbana hanno portato anche le nuove pellicce realizzate con fibre sintetiche. Pellicce sostenibili al 100% perché continueranno ad essere realizzatie dai pellicciai italiani con cui il brand ha sempre collaborato. Sono loro infatti ad avere il know how necessario per realizzare al meglio certi capi, e così facendo si permette di salvaguardare i posti di lavoro e le professionalità che rischiavano di estinguersi. 
D’ora in poi quindi Dolce & Gabbana sarà un marchio fur-free: tutta la pelliccia che si vedrà nelle collezioni sarà infatti realizzata ecologica. Le prime pellicce sosteninibili si erano viste a gennaio in occasione della collezione uomo. Ma attenzione a non pensare che siano capi abbordabili: le pellicce che hanno sfilato in passerella, leggere e fluttuanti, possono costare come una pelliccia vera!