পাণ্ডু- কামাখ্যা নতুন রাস্তায় ধস। পাণ্ডু মালিগাঁও অঞ্চলের বসবাসকারীদের জন্য রাস্তাটি খুবই পছন্দের একটি রাস্তা। মহানগরের বেশ কয়েকটি ভিড় এবং ব্যস্ত রাস্তার ওপরে ফ্লাইওভার নির্মাণের কাজ চলছে। তাই কম বেশি সকলেই ব্ৰহ্মপুত্ৰ নদের তীর ঘেষা পাণ্ডু কামাখ্যার নবনির্মিত নিৰ্জন পথ দিয়েই মালিগাঁওয়ের দিকে যেতে বেশি পছন্দ করেন। কিন্তু সে সুখ আর মহানগরবাসীর সইল না। গত কয়দিন ধরে প্ৰবল বর্ষণের ফলে রাস্তাটির বেশ কয়েকটি জায়গায় ধসে রাস্তা ভেঙে গেছে। লাগাতার বৃষ্টির ফলে পাহাড় থেকে শিলা মাটি খসে পড়ে বৰ্তমানে নবনির্মিত রাস্তার বেহাল অবস্থা। ২৫ ফুটেরও বেশি জায়গায় ফাটল ধরেছে। বর্তমানে সেই রাস্তায় যাতায়াত বন্ধ রয়েছে।  
https://bengali.nenow.in/assam/landslide-on-pandu-kamakhya-new-road