Sergio Perez conferma l'ottimo momento di forma prendendosi la miglior prestazione nel terzo e ultimo turno di prove libere del weekend del GP Miami. Il pilota messicano della Red Bull, in una sessione ancora condizionata dal grande caldo e da una pista più lenta rispetto a quanto visto ieri nelle PL2, ha fermato i cronometri sull'1:30.304, rifilando due decimi alla Ferrari di Charles Leclerc. Terzo tempo, invece per l'altra 
Red Bull, quella di un Max Verstappen che, dopo essere stato il più rapido nella prima parte di sessione con gomme Medium, ha provato a strappare al compagno la leadership sul finale con le Soft. Missione, però, fallita, anche a causa di un piccolo errore in curva 14, che lo ha visto scivolare pericolosamente contro le barriere evitando per un nulla l'incidente. Qualifiche alle 22.00 italiane, trasmesse in diretta su Sky Sport F1. 

Foto: Instagram redbullracing