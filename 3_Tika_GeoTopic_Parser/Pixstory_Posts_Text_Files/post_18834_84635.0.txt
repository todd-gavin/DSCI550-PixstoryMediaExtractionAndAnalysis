La sfortuna a centrocampo per la Juventus continua a non finire. Dopo l'infortunio di McKennie si ferma anche Denis Zakaria, il nuovo acquisto di gennaio. Lo svizzero dovrà rimanere lontano dal campo per una ventina di giorni a causa di una lesione di basso grado del tendine del muscolo lungo adduttore della coscia sinistra subito nella partita contro l'Empoli.

Dopo l'infortunio Zakaria è stato sottoposto a esami strumentali al J-Medical che hanno evidenziato lesione. La sua assenza in campionato è scontata per tre settimane, ma dovrebbe essere arruolabile per il ritorno di Champions League contro il Villareal.