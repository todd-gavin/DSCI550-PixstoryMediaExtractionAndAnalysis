Il Mondiale di Formula E è ormai entrato definitivamente nella fase calda che assegnerà il titolo Piloti e Costruttori numero 8 della sua storia, in attesa della rivoluzione 2023 con il debutto delle nuove monoposto di terza generazione. Dopo il doppio appuntamento di New York, il circus elettrico ritorna per una fugace apparizione in Europa, prima del gran finale – come da tradizione degli ultimi anni nella settimana di Ferragosto – sulla nuovissima pista cittadina di Seoul, in Corea del Sud. Sul suggestivo tracciato che si snoda, unico nel suo genere, nei dintorni e persino all’interno dell’avveniristico centro espositivo ExCeL di Londra, riparte la caccia a Stoffel Vandoorne bravo a riportarsi al comando sfruttando il double header nella Grande Mela. Chi riuscirà a fermarlo? Ecco il dettaglio degli orari del weekend del doppio ePrix di Londra: 
• FP1: Venerdì 29 luglio, ore 16.15 
• FP2: Sabato 30 luglio, ore 08.00 
• Qualifica 1: Sabato 30 luglio, ore 09.40 
• Gara 1: Sabato 30 luglio, ore 14.00 
• FP3: Domenica 31 luglio, ore 07.30 
• Qualifica 2: Domenica 31 luglio, ore 09.40 
• Gara 2: Domenica 31 luglio, ore 14.00

Foto: Instagram fiaformulae