গুরুতর অসুস্থ টলিউডের প্ৰবীণ অভিনেতা Pradip Mukherjee, হাসপাতালে চিকিৎসাধীন
https://bengali.nenow.in/entertainment/veteran-tollywood-actor-pradip-mukherjee-is-in-ventilation/
কলকাতাঃ গুরুতর অসুস্থ টলিউডের প্ৰবীণ অভিনেতা প্ৰদীপ মুখোপাধ্যায় (Pradip Mukherjee)। তাঁকে রাখা হয়েছে ভেন্টিলেশনে। ফুসফুসের সংক্রমণ সমেত বেশ কিছু শারীরিক সমস্যা নিয়ে কলকাতার হাসপাতালে চিকিৎসাধীন রয়েছেন তিনি। 
প্রথমে তিনি নাগেরবাজারের এক হাসপাতালে ভর্তি ছিলেন বলে খবর। তারপর বর্তমানে দমদম ক্যান্টননেন্ট মিউনসিপ্যাল হাসপাতালে ভর্তি আছেন তিনি। হাসপাতাল সূত্রে খবর, গত ২২ অগাস্ট ওই হাসপাতালে ভর্তি হন তিনি। জানা গিয়েছে, তখন থেকেই শারীরিক অবস্থা ভালো ছিল না বর্ষীয়ান এই অভিনেতার। বর্তমানে ভেন্টিলেশন সাপোর্টে রয়েছেন তিনি। অবস্থার উন্নতি বা অবনতি কোনওটাই হয়নি। 