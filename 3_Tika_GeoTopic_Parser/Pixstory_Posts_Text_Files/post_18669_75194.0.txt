Sono stati attimi di preoccupazione ma il peggio, si spera, potrebbe essere stato scongiurato. Sofia Goggia è caduta nel superG di coppa del mondo a Cortina quando mancano appena 11 giorni ai Giochi Olimpici invernali di Pechino. Una bruttissima torsione del ginocchio per l'azzurra che comunque è riuscita a rialzarsi da sola sugli sci e a tornare al traguardo tra gli applausi.

“Sofia Goggia ha riportato una distorsione al ginocchio sinistro che sarà valutata nelle prossime ore a Milano”, fa sapere la Federazione. Sottoposta a risonanza, ora si attende il responso.