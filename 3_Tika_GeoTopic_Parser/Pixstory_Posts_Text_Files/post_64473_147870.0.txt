ലോകകപ്പിന് മുന്നോടിയായുള്ള രാജ്യാന്തര സൗഹൃദ മത്സരങ്ങളിൽ ബ്രസീലിനും അർജന്‍റീനക്കും
വിജയം. മറുപടയില്ലാത്ത മൂന്ന് ഗോളുകൾക്ക്  ബ്രസീൽ ഘാനയെയും അർജന്‍റീന ഹോണ്ടുറാസിനെയും തോൽപ്പിച്ചു.
ഘാനക്കെതിരെ ഒമ്പതാം മിനിറ്റിൽ തന്നെ ബ്രസീലിനായി മാർക്വിനോസ് ഗോൾ നേടി. 28, 40 മിനിറ്റുകളിൽ ഇരട്ട ഗോൾ നേടി റിച്ചാർലിസൻ പട്ടിക തികച്ചു.
ഹോണ്ടുറസിനെതിരേ അർജന്‍ റീനക്കായി ലയണൽ മെസ്സി രണ്ട് ഗോൾ സ്കോർ ചെയ്തു.
ആദ്യ പകുതിയുടെ എക്സ്ട്രാ ടൈമിൽ പെനാൽട്ടിയിലൂടെയും 69ാം മിനിറ്റിലുമായിരുന്നു
മെസ്സിയുടെ ഗോളുകൾ. 16ാം മിനിറ്റിൽ ലുത്താറോ മാർട്ടിനെസും അർജന്‍ റീനക്കായി സ്കോർ ചെയ്തു.
27ന് ടുണീഷ്യയുമായാണ് ബ്രസീലിന്‍റെ അടുത്ത സൗഹൃദ മത്സരം. നവംബർ 24 ന് സെർബിയക്കെതിരെയാണ് ഖത്തർ ലോകകപ്പിൽ ബ്രസീലിന്റെ ആദ്യ കളി. 
28ന് ജമൈക്കയുമായാണ് അർജന്‍റീനയുടെ അടുത്ത കളി. നവംബർ 22ന് സൗദി  
അറേബ്യയ്ക്കെതിരെയാണ് ലോകകപ്പിൽ അർജന്റീനയുടെ ആദ്യ മത്സരം.