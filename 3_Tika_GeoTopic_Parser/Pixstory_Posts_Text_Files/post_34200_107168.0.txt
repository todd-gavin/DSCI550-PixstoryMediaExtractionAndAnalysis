La Roma è una delle squadre più attive sul mercato: dopo aver trovato l’accordo con Nemanja Matić, in scadenza con il Manchester United, i giallorossi continuano a muoversi in entrata.

La società dei Friedkin ha infatti bloccato Ola Solbakken, esterno d’attacco classe ’98 di proprietà del Bodø/Glimt. Il contratto del norvegese termina a dicembre, per cui adesso la Roma dovrà trattare con il club che ha affrontato 4 volte in Conference League per provare a portarlo in Italia fin da subito.