Stiamo per entrare nella settimana centrale di luglio e Dybala è ancora senza squadra. Ma non solo, sembra anche che non ci siano novità in vista per l'argentino che, finite le vacanze, si appresta a tornare a Torino dove ancora risiede per iniziare una preparazione atletica in solitaria. I colloqui con l'Inter, ormai è cosa nota, si sono raffreddati: il club milanese deve prima sfoltire la rosa e con l'arrivo di Lukaku non è più una priorità l'ingaggio dell'ex Juventus.

Le alternative al momento sembrano essere Napoli, Roma e Milan. A parte i campioni d'Italia però non sembrano essere troppo convincenti le altre due ipotesi a causa delle richieste di Dybala che, ormai un paio di mesi fa, lo hanno allontanato definitivamente dalla Juventus. Il Milan invece potrebbe permettersi un ingaggio oneroso, ma finora non hanno dimostrato così tanto interesse da fare un sacrificio economico. E intanto il tempo passa.