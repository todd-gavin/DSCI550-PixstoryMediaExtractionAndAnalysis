Una donna di 35 anni è morta dopo un’iniezione fatta in casa sua nel modenese da una presunta estetista, al momento in fuga, che le avrebbe praticato il trattamento con lo scopo di risollevare il seno. L’allarme perché troppo spesso vengono confusi veri e propri interventi e trattamenti medici con piccoli rimedi estetici viene sollevato da Confestetica che chiarisce che in questo caso (punture per sollevare il seno) si tratta appunto  di un trattamento medico che non può essere praticato abusivamente da un’estetista. Resta da chiarire se la trentacinquenne abbia avuto uno shock anafilattico o cos’altro abbia causato il suo decesso e per questo motivo è stata disposta l’autopsia.