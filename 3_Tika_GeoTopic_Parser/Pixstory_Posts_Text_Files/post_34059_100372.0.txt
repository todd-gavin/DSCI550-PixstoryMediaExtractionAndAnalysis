Juventus-Lazio sarà l’ultima partita di Paulo Dybala all’Allianz Stadium. Sui propri canali social, la Joya ha dedicato un messaggio ai tifosi bianconeri: «È difficile trovare le parole giuste per salutarvi. Di mezzo ci sono tanti anni e tante emozioni. 

Pensavo che saremmo rimasti insieme più a lungo, ma il destino ci ha messo su strade diverse. Con voi sono cresciuto, ho imparato, vissuto e sognato. 

Sono stati 7 anni di magia, di 12 trofei e 115 gol che nessuno ci toglierà. Mai. Grazie per avermi sostenuto nei momenti difficili. Grazie a chi mi ha accompagnato per tutti questi anni. 

Indossare questa importante maglia insieme alla fascia da capitano è stato uno dei più grandi orgogli della mia vita. 

Domani entrerò in campo con il sorriso e a testa alta, sapendo di aver dato tutto per voi».