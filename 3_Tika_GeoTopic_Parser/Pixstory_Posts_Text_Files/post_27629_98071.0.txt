Di fatto manca ormai soltanto il comunicato ufficiale, ma l’ingresso in Formula 1 a partire dal 2026 di Porsche e Audi, due dei marchi premium della galassia Volkswagen, è praticamente già realtà. A comunicarlo è stato proprio l’amministratore delegato del gruppo di Wolfsburg, Herbert Diess, che, in un’intervista trasmessa dalla casa ha confermato come sia stata “presa la decisione di entrare in F1”. L’annuncio, di fatto, mette fine a una lunga serie di voci e speculazioni sul possibile imminente ingresso nel circus dei due brand tedeschi, tra 
i partecipanti delle riunioni con Fia e F1 per decidere il nuovo ciclo regolamentare delle power unit, al via proprio nel 2026.