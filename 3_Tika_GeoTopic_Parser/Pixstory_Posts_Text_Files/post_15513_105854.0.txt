CESARE CREMONINI Domani, giovedì 9 GIUGNO, a Lignano Sabbiadoro darà il via alla stagione estiva dei grandi concerti in Friuli Venezia Giulia. Attese 20.000 persone allo stadio TEGHIL
Lignano, dopo i difficili anni di pandemia, torna ad essere la meta per le date ZERO dei tour degli artisti italiani! 
 

“Un nuovo tour negli stadi e un album di canzoni possono e devono offrire qualcosa in più rispetto a prima. Io vorrei che i miei progetti fossero visioni e segnali capaci di aiutare la gente a raccogliere i pezzi smarriti.” Parla così Cesare Cremonini e, per quanto riguarda lui, si tratta sicuramente di una delle tournée più attese di tutta la stagione e il cantautore bolognese ha già promesso ai fan che questa estate assisteranno ad uno show mai visto, forte anche della sua grande voglia di tutti di tornare a fare musica dal vivo, dopo il lungo stop imposto dalla pandemia. Un concerto che diventa l’occasione per ascoltare, oltre ai successi di vent’anni di carriera (notizia di questi giorni è che torna in scaletta “Qualcosa di grande”), l’ultimo disco “La ragazza del futuro” appena certificato disco d’oro.