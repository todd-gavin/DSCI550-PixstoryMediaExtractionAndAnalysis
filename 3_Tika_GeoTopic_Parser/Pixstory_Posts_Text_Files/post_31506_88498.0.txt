Il Gargano, detto anche lo «sperone dello stivale d'Italia», unico sistema montuoso di una certa importanza per la Puglia, è occupato quasi interamente da una massa montrosa con ampi terreni terminanti in
ripide scarpate, che si perdono con colline o degradano verso il mare. Il promontorio garganico, che si protende nell'Adriatico per una lunghezza di circa 65 km e per una larghezza di 40 km, si salda alla penisola lungo le rive del torrente Candelaro che lo separa dalla pianura del Tavoliere. Esso è quasi interamente occupato da una massa compatta montuosa, che è del tutto indipendente dagli Appennini; la formazione geologica risulta costituita da masse calcaree
stratiformi del cretacico e dell'eocene, con diverse fasi di sollevamento e d'erosione a cui corrispondono gli ampi terreni piuttosto ondulati e terminati ai margini da ripide scarpate. A nord queste scarpate si perdono con facili colline intorno ai laghi di Lésina e Varano, o degradano sul mare in lieve pendio tra Rodi e Peschici. Invece sul lato sud-orientale discendono ripide e frastagliate e verso il Tavoliere scoscendono ripide ed impervie. La natura geologica del Gargano, tipicamente carsica, ha carsato fenomeni di erosione diffusi dovunque, sia superficialmente con aspetti imponenti e paesaggisticamente molto interessanti, sia in profondità, dando luogo a grotte suborizzontali, voragini, doline, conche, ecc. Ad attenuare le asprezze della montagna vi sono le fertili e millenarie selve, che oggi, malgrado i disboscamenti, riescono a conservare la sontuosità dei tempi passati. Tra le aree boschive ricordiamo la foresta demaniale Umbra che conta la presenza del faggio, del cerro, del rovere, del pino, del leccio, ecc. Dove il terreno è rimasto privo di boschi, si trovano aree interessate dalla tipica «macchia mediterranea» e da pascoli, mentre la coltura cerealicola è limitata alle conche ed a qualche pianoro.

Fonte: città da scoprire (Touring club italiano)