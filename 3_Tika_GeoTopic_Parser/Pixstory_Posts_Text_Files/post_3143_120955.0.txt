https://bengali.nenow.in/assam/assam-records-1-22-percent-decline-in-d-voters-since-january
অসমে ডি ভোটার সমস্যা একটা দীর্ঘদিনের সমস্যা। এই ডি ভোটারের তকমা পেয়ে কত শত মানুষ জীবন হারিয়েছেন, মানসিক নির্যাতনের শিকার হয়েছেন। অসমের রাজনৈতিক ও সামাজিক ক্ষেত্রে ডি-ভোটারদের ইস্যুটি অন্যতম বিতর্কিত বিষয়। যারা সরকারের কাছে নিজের ভারতীয় হওয়ার প্ৰমাণ পত্ৰ বা নথিপত্ৰ দেখাতে পারেননি তারাই সরকারের চোখে ডি ভোটার অর্থাৎ ডাউটফুল ভোটার। সোমবার মুখ্য নির্বাচনী অফিসার নীতিন খাদে জানিয়েছেন- অসমে মোট 'ডি' (সন্দেহজনক) ভোটারের সংখ্যা এই বছরের জানুয়ারি থেকে সাত মাসে ১.২২ শতাংশ কমে ১ লক্ষ ১ হাজার ১০৭ জন হয়েছে। 