Il contratto di lavoro autonomo o contratto d’opera, è definito dall’art 2222 come quel contratto con cui una persona si obbliga a compiere verso un corrispettivo un’opera o un servizio, con lavoro prevalentemente proprio e senza vincolo di subordinazione nei confronti del committente.
L’obbligo è assunto dal prestatore nei confronti non di un datore di lavoro, bensì di quello che la legge definisce un committente senza vincoli di subordinazione, nel senso che l’obbligo a ad oggetto il compimento di un’opera o di un servizio e non la messa a disposizione delle energie. Il lavoratore autonomo si differenzia dall’imprenditore per il fatto di prestare lavoro prevalentemente con la propria persona senza l’organizzazione di mezzi finalizzati alla produzione o allo scambio di beni e servizi, che invece norma dell’art 2082 ciò che caratterizza l’imprenditore.
La disciplina del lavoro autonomo è regolata dal codice civile dagli articoli 2223 a 2228, in esse sono contenute norme che concernono le vicende principali dell’esecuzione del rapporto: esecuzione dell’opera, corrispettivo, difformità e vizi dell’opera, recesso unilaterale, impossibilità sopravvenuta della prestazione dell’opera.
Inoltre, al pari dell’imprenditore, a livello fiscale il lavoratore autonomo, ove renda prestazioni in via abituale e non meramente occasionale, deve munirsi di partita IVA.
Una specie particolare di contratto di lavoro autonomo è rappresentata dal contratto che ha per oggetto l’esercizio di una professione intellettuale per l’esercizio della quale è necessaria l’iscrizione in appositi albi o elenchi cui si applicano gli articoli dal 2229 al 2238 del CC. Le menzionate norme del CC hanno carattere dispositivo e non imperativo il che significa che esse sono liberamente derogabili dalle parti. Quindi per quel che discende dal codice civile la disciplina dei singoli contratti di lavoro autonomo al di là della labile cornice legislativa rimane consegnata all’autonomia negoziale individuale, e in termini economici alle dinamiche di mercato. Questa situazione però è mutata per effetto dell’istituzione del primo Statuto del lavoratore autonomo contenuto nel capo I della legge n 81\2017 la quale ha previsto a favore di tutti lavoratori autonomi inclusi quelli che con una disciplina particolare come gli agenti di commercio e i professionisti, ma escluso gli imprenditori anche piccoli le seguenti principali misure di tutela.