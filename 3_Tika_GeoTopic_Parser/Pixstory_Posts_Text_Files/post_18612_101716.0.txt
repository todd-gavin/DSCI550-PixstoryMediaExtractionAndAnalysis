Buone notizie dall'ospedale di Alessandria dove, dallo scorso 23 aprile, è ricoverato Stefano Tacconi, ex portiere della Juventus e della Nazionale. Dal reparto di Terapia Intensiva è stato trasferito a quello di Neurochirgia grazie a miglioramenti.

"Ha acquisito l’autonomia respiratoria e un buon stato di vigilanza. Questo ci permette di essere più ottimisti: sarà necessario gestire alcune problematiche nel reparto di Neurochirurgia, ma possiamo ipotizzare il trasferimento presso una struttura di riabilitazione tra un paio di settimane". Parole del direttore della Neurochirgia dell'ospedale di Alessandria, Andrea Barbanera.

Qualche giorno fa il trasferimento di reparto era stato anticipato dal figlio di Stefano Tacconi, Andrea: "Dopo aver sconfitto un’altra febbre, probabilmente in giornata uscirà dalla terapia intensiva e verrà spostato in un nuovo reparto".