Octavian Popescu è la nuova stella del calcio rumeno. Il 19enne, attualmente al FCSB, è seguito da tanti club europei, che però dovranno vedersela con il presidente Gigi Becali.

«Non abbiamo ancora ricevuto proposte concrete. Il Benfica? Non credo che abbia i soldi per acquistarlo. Ho venduto Man per 11 milioni, ne volevamo 13 per Chiriches ma alla fine lo abbiamo ceduto per 7. Non sarò mai in grado di vendere Popescu per il suo reale valore, che è dai 100 ai 150 milioni, però sarei disposto a cederlo per la metà», ha dichiarato a Digi Sport il proprietario del club una volta noto come Steaua Bucarest. 

Sulle tracce dell'esterno d'attacco ci sarebbe anche il Torino di Urbano Cairo, pronto a compiere un sacrificio economico pur di aggiudicarsi il tanto richiesto classe 2002.