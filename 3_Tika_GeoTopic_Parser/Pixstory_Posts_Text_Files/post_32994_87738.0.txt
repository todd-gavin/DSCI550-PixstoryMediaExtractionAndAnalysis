Il mondiale di Formula 1 2021 è stato deciso da una scelta del direttore di gara Michael Masi, che nel GP finale di Abu Dhabi ha concesso solo ad alcune auto di sdoppiarsi dietro alla Safety Car, in modo tale che si riuscisse a far disputare l'ultimo giro della gara di Abu Dhabi. Ultimo giro che è stato viatico per il sorpasso di Verstappen (con gomme fresche) su Hamilton. Questo non potrà più accadere perché la FIA ha cambiato una parola che rendeva vaga la norma che prevedeva il numero di auto che dovessero sdoppiarsi prima del rientro della safety car, sostituendo "any", ("ogni", ma anche "alcune"), con "all" tutte. Con questa norma Hamilton avrebbe vinto il mondiale 2021, perché non si sarebbe fatto in tempo a riprendere la gara facendo sdoppiare tutte le auto anziché solo quelle che si trovavano tra lui e Verstappen in quel momento.