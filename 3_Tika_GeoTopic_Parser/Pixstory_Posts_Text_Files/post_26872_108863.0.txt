La collezione primavera-estate 2022/2023 di Missoni uomo, firmata dal nuovo direttore creativo Filippo Grazioli, si lascia incantare dall’alfabeto di nuove parole che nascono dall’estetica alleggerita, sintetizzata e anche energizzata del nuovo corso della maison, dove i grandi classici sono rivisitati, sotto una diversa ottica.
Un guardaroba senza tempo e senza età, che si traduce nel vestire comodo, elegante, informale, dove l’essenziale è sinonimo di eleganza, celebrata nella spontaneità degli abbinamenti indossabili sia di giorno che di sera.
Un modo di vestire che abbraccia certamente lo stile casual, ma con una trasversalità mindset che tutto tocca, dal cardigan al suit, dal gilet al pullover, e persino nei pantaloni dalla silhouette sciolta, senza costrizioni e si ritrova anche negli short abbinati alle bowling shirt.

https://www.fashionmagazine.it/trend/milano-moda-uomo-missoni-un-uomo-senza-tempo-e-senza-et-109791