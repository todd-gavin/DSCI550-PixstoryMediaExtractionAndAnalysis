F1, a Spa novità per l’AlphaTauri: nelle FP1 c’è Liam Lawson al posto di Pierre Gasly

Le vacanze della Formula 1 volgono ormai al termine, con i team e i piloti che si preparano alla trasferta a 
Spa-Francorchamps. Il GP Belgio, che compone con le gare a Zandvoort e Monza il trittico infuocato di fine 
estate, si apre con un’interessante novità in termini di line-up: nelle prime prove libere del venerdì debutterà, 
al volante dell’AlphaTauri, il giovane dell’Academy Red Bull, Liam Lawson. Il neozelandese, classe 2002, è 
attualmente impegnato in Formula 2, dove occupa l’ottava posizione in classifica generale con due vittorie 
(nelle Sprint Race di Jeddah e Le Castellet) e altri quattro podi all’attivo. A fargli posto sarà il frontman del 
team di Faenza, Pierre Gasly, poi regolarmente di nuovo in macchina a partire dalle prove libere 2. 

Foto: Red Bull Content Pool