Il Covid torna a far paura alla vigilia del Tour de France, che scatterà venerdì in Danimarca con una cronometro. Le squadre stanno venendo sottoposte a una serie di test e non mancano i casi di positività. Dopo il belga Tim Declerq della Quick Step, purtroppo anche l'italiano Matteo Trentin dovrà rinunciare alla Grande Boucle. L'ex campione europeo, seppur asintomatico, è risultato positivo dopo un controllo e quindi non potrà prendere parte all'attesa corsa a tappa. La Uae Emirates, squadra del grande favorito Tadej Pogacar, ha deciso di sostituirlo con lo svizzero Marc Hirschi.