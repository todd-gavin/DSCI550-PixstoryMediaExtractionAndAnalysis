Il Mondiale 2022 inizia con un grande 
successo per l'Italia che conquista al fotofinish la vittoria in Moto3 con Andrea Migno. Battuto al fotofinish lo spagnolo Sergio Garcia per questione di pochissimi millesimi. Per il centauro di Cattolica questo è il secondo successo in carriera e con il trionfo di Losail diventa così  leader del campionato. Non era tra i favoriti iniziali Migno, ma l’italiano è riuscito comunque a ottenere una vittoria davvero splendida. L'azzurro è rimasto lì a battagliare fino all’ultimo in un gruppetto molto folto che, poco dopo metà gara, ha perso lo spagnolo Jaume Masia. Migno l si è poi messo davanti a tutti con grande
intelligenza, evitando gli attacchi degli avversari che, nonostante il gioco delle scie, non sono riusciti a superarlo.