Luca Magliano è davvero un designer emergente, lo è perché ha 26 anni e soprattutto perché ha lanciato il suo omonimo brand nel 2016.
In Italia si etichetta un designer come “emergente” o come “giovane premessa” fino a quando ha 45 anni, anzi, forse lo si fa fino a quando questo non ha il successo di brand come Prada e Gucci.
In Italia però non si capisce, o almeno in molti, che fino a quando si paragona un giovane creativo a maison che esistono da 100 anni e più, questo resterà sempre giovane, emergente e persino piccolo.
Magliano ambiente sempre le sue collezioni di notte, solitamente sono le notti romagnole in cui era ed è solito ballare e divertirsi, ma questa notte è diversa.
Un senso di calma piatta, una notte più buia delle altre, una notte al di là dell’Adriatico come l’ha definita Jacopo Bedussi su GQ.
La collezione non ha un fil rouge, i pezzi non sono caratterizzati dagli stessi tagli o da una precisa gamma cromatica. Sono belli, fatti e realizzati benissimo e abbinati tra loro sono dignitosi ed eleganti.
E forse, anzi ne sono convinto, tutto questo è abbastanza.