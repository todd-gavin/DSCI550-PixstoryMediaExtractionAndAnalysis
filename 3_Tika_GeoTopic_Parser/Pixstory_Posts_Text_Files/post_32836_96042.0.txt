Il numero 2 del mondo Daniil Medvedev e il numero 8 Andrey Rublev non saranno a Wimbledon. Gli organizzatori del torneo tennistico più prestigioso del mondo hanno negato l'iscrizione al torneo ai tennisti provenienti dalle due nazioni, Russia e Bielorussia, impegnate nella guerra d'invasione contro l'Ucraina. I tennisti delle due repubbliche ex sovietiche già si erano nettamente dissociati da quanto il governo del proprio paese sta portando avanti e il provvedimento che li colpisce ha provocato scalpore. A saltare Wimbledon saranno anche Karen Khacanov (n.25 del mondo) e Aslan Karatsev (numero 33), entrambi russi.