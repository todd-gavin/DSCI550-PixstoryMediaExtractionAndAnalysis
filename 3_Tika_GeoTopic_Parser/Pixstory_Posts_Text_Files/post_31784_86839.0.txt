Alla ricerca di Nemo è uno dei capolavori della Disney Pixar, un film inclusivo che racconta di "diversità" attraverso una storia ricca di emozioni e avventura. Il film è uscito nel 2003 ed ha conquistato il cuore di grandi e piccini, ha successivamente vinto l'Oscar come miglior pellicola d'animazione. Molte sono le curiosità legate a questo film, prima tra tutte è la scelta del nome del protagonista: Nemo, dal latino “nessuno” quindi il titolo originale sarebbe ' alla ricerca di nessuno'. Esistono molte teorie al riguardo, per alcuni, in realtà, Nemo non esiste ed è morto insieme ai suoi fratelli; suo padre Marlin, avendo le allucinazioni, prosegue con la disperata ricerca del figlio che crede sia stato rapito e successivamente portato in superficie da alcuni sub. La teoria continua con lo stesso Marlin che ad un certo punto della sua vita decide di lasciar andare il figlio, accettando dolorosamente l’accaduto, nel film vedremo dunque la scena finale in cui accompagna Nemo in gita e lo saluta malinconicamente. Circa il tema della disabilità, invece, c’è da specificare che il piccolo pesce pagliaccio viene raffigurato con quella che poi lui stesso definirà la “la pinna debole”. Nemo ha una pinna atrofica ovvero meno sviluppata dell’altra ed è per questa ragione considerato un “diverso”, nonostante ciò compie grandi imprese e riesce a salvare altri pesci in difficoltà. Il tema della disabilità viene inoltre affrontato anche con il personaggio di Dory la quale soffre di perdita di memoria a breve termine.
Fonte: Giulia Civita