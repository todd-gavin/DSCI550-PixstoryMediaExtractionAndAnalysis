Si è tenuta stamani la cerimonia di apertura delle Olimpiadi Invernali di Pechino 2022. Michela Moioli, portabandiera italiana, ha raccontato le sue emozioni dopo aver sfilato con il Tricolore alla sontuosa cerimonia che ha aperto i giochi. "Sono emozionatissima, ma allo stesso tempo agitata. Diciamo un mix di emozioni, un’esplosione. Per me è stata un'esperienza
unica poter rappresentare il mio Paese. Sono onorata di averlo fatto per me e per tutti
gli italiani e aggiungo anche per il movimento dello snowboard italiano. È stata una cosa unica che mi ha dato una grande carica". Non poteva poi mancare un pensiero a Sofia Goggia che ha dovuto cedere il ruolo di portabandiera a causa di un infortunio: "Mando un grande abbraccio a Sofia Goggia. Sono certa che arriverà qui e darà il meglio di sé come tutti noi”.