“Siamo riusciti a portare a termine il restauro della facciata di una delle chiese più antiche della Campania che si trova a Somma Vesuviana, in provincia di Napoli. Si tratta della collegiata di Santa Maria Maggiore nel cuore del Borgo Antico. Il recupero di questa facciata è stato merito del progettista e del direttore dei lavoro, architetto Nino Serpico che nel recuperare la facciata si è anche reso conto che esisteva una targa di marmo frammentata di 11 pezzi che sarebbe stato opportuno recuperare e quindi, dal momento in cui ci teniamo al recupero delle testimonianze storiche del nostro territorio, ci siamo subito adoperati affinché la targa venisse recuperata. Un lavoro in sinergia tra le associazioni “Amici del Casamale” e l’Associazione Arcobaleno, grazie al quale siamo riusciti a fare un recupero completo della facciata della Collegiata.

Arcobaleno ha restaurato, in questa chiesa, anche una pala importantissima di Angiolillo Arcuccio del 1400 ed è una pala che rappresenta la Madonna con i Santi. E’ stato un recupero laborioso, faticoso, impegnativo ma di grande importanza per la nostra associazione ma soprattutto per il territorio”.  Lo ha annunciato Teresa Cerciello, Presidente dell’Associazione Arcobaleno.

 

Si tratta dunque di un recupero importante, in quanto la Collegiata del Borgo Casamale di Somma Vesuviana è tra le chiese più antiche della Campania.