Sovvertiti tutti i pronostici dei primi due quarti di finale al torneo Atp di Miami. Sembrava molto plausibile che in semifinale ci arrivassero Sinner e Zverev, quarto al mondo, invece entrambi sono stati eliminati rispettivamente da Cerundolo e Ruud. Anzi, a dir la verità l'italiano si è ritirato per problemi di vesciche a un piede destro quando il parziale lo vedeva sotto di 4 giochi a 1 contro l'argentino Francisco Cerundolo. Ha provato a tenere duro, ma non c'è stato nulla da fare: prima che potesse chiudersi il primo game, Sinner ha salutato tutti e ha abbandonato.

Nell'altro quarto di finale si sono trovati di fronte Zverev (4 al mondo) e Ruud (8). Si credeva potesse essere una partita abbastanza a senso unico, invece il tennista norvegese si è imposto in 3 set con il risultato di 6-3, 1-6, 6-3. Zverev è stato in partita solo nel secondo set, per il resto è parso un lontano parente di quello che solo pochi mesi fa, nella seconda parte del 2021, aveva fatto vedere un tennis decisamente diverso.

In semifinale dunque si affronteranno Cerundolo-Ruud con quest'ultimo che sembra essere favorito per arrivare in finale. Ma Cerundolo, alla sua prima partecipazione alle Atp, potrebbe stupire.