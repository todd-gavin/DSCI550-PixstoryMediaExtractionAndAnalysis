U-Report è una piattaforma digitale indipendente, realizzata per favorire la partecipazione e l’espressione delle opinioni dei giovani su tematiche di loro interesse. Ideata e realizzata con il sostegno dell’UNICEF, dal suo lancio in Uganda (2011) ad oggi U-Report si è espansa in 93 Paesi e conta oggi oltre 22 milioni di partecipanti (U-Reporters) nel mondo. Da circa 1 anno, esattamente dal 27 Maggio 2021 – data scelta perché ricorrevano i 30 anni dalla ratifica da parte dell’Italia della Convenzione sui diritti dell’infanzia e dell’adolescenza- la piattaforma è attiva anche nel nostro Paese.  
            U-Report Italia si propone come veicolo di inclusione sociale ed empowerment delle nuove generazioni e come canale di ascolto e condivisione per ragazze/i e giovani dai 14 ai 30 anni.  Ad un anno esatto dal suo lancio, U-Report Italia conta oltre 2700 iscritti provenienti da tutta Italia, distribuiti in maniera equa tra ragazzi e ragazze e con una piccola percentuale (2%) di persone che si identificano in altro genere; la maggior parte degli iscritti è maggiorenne e rappresentata da studenti e studentesse universitarie. La piattaforma conta ad oggi più di 32mila messaggi di ragazze e ragazzi che hanno raccontato la loro idea e i loro interessi. 
            U-Report consente a tantissimi giovani di poter  esprimere la loro opinione in maniera anonima e su base volontaria attraverso la partecipazione a dei sondaggi su tematiche di attualità di loro interesse. I sondaggi vengono usati per informare e sensibilizzare le Istituzioni e altri stakeholder e dare risposte ai bisogni, ispirazioni ed istanze   dei ragazzi/e