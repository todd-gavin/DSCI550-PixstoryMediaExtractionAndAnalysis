Grossa delusione per gli appassionati italiani di atletica: Marcell Jacobs non parteciperà al Golden Gala in programma a Roma il prossimo 9 giugno. Il bi-campione olimpico ha dovuto alzare bandiera bianca dopo che gli accertamenti effettuati all'Istituto di scienza dello Sport della Capitale hanno evidenziato come l'azzurro non abbia ancora pienamente recuperato dal problema muscolare che lo aveva fermato nelle scorse settimane. Un anno fin qui tribolato per Jacobs, vincitore a marzo del titolo sui 60m indoor, con lo sprinter che ora concentrerà tutti gli sforzi per arrivare nel pieno della forma ai due appuntamenti clou dell'anno, i Mondiali di Eugene in programma a luglio e gli Europei di Monaco previsti ad agosto.