Il capitano della Groupama-FDJ, David Gaudu, ha rimediato una frattura durante l'ultima gara fatta in Francia, la Parigi-Nizza. Il francese non è riuscito ad arrivare alla fine a causa di una frattura vertebrale al punto osseo dietro la quinta vertebra. HUn infortunio che lo terrà fuori per almeno tre settimane senza possibilità di allenarsi.

Sono diverse quindi le gare a cui dovrà rinunciare, a partire dal Giro dei Paesi Baschi (lo scorso anno vinse la tappa di Arrate e fece 5° nella generale), la Freccia Vallone e Liegi-Bastogne-Liegi (3° l'anno scorso). Il rischio è quello che Gaudu possa rientrare solamente al Giro del Delfinato a giugno.