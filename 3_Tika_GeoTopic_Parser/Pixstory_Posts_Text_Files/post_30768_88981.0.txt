Il dolore al costato che ha condizionato Rafael Nadal nella finale del torneo di Indian Wells, persa per 2 set a 0 contro l'americano Fritz, si è rivelato essere un problema fisico piuttosto serio.
Come ha confermato lo stesso Nadal su Twitter, le successive analisi effettuate dal suo staff medico al ritorno in Spagna hanno evidenziato una frattura da stress al costato.  
Lo spagnolo, che aveva iniziato l'anno con una striscia di 20 successi consecutivi, dovrà star fermo dalle 4 alle 6 settimane, perdendo così l'inizio della stagione sulla amata terra rossa. Nadal salterà sicuramente il torneo di Montecarlo e quello di Barcellona in programma ad aprile, mentre resta in dubbio la sua presenza agli internazionali di Roma in programma a inizio maggio.