La prima giornata di prove libere del Gran Premio del Portogallo è stata un monologo del team Honda Repsol con Marc Marquez al mattino e Pol Espargarò al pomeriggio. La pioggia, però, è stata protagonista della giornata, e nonostante un po' di tregua nelle FP1, è tornata battente nelle FP2, non consentendo ulteriori miglioramenti. I migliori italiani di giornata sono stati Bezzecchi (3° nelle FP1), Dovizioso (3° nelle FP2) e Bagnaia, 8° nelle FP1 (con un tempo cancellato per bandiere gialle che gli avrebbe consentito la top 3) e 4° nelle FP2.