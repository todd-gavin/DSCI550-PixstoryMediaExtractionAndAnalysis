L'addio di Giorgio Chiellini alla Juventus ormai è cosa certa. Incerto resta però ciò che farà una volta lasciato lo spogliatoio dello Juventus Stadium per l'ultima volta. Potrebbe fare pochi passi e accettare subito l'offerta di diventare dirigente bianconero o provare un'esperienza all'estero. In queste ultime ore si sono fatte più insistenti le voci che vorrebbero il difensore toscano vicino ai Los Angeles Galaxy, squadra che ha già visto militare parecchi ex giocatori europei importanti, tra cui Beckham e Ibrahimovic.

Chiellini non ha ancora preso una decisione, ci sono prima da giocare ancora due partite di campionato. Poi deciderà, magari confrontandosi anche con la dirigenza della Juventus, come fatto in una telefonata con Andrea Agnelli nella giornata di ieri. E molto probabilmente farà la stessa cosa quando arriverà una proposta ufficiale dall'America.