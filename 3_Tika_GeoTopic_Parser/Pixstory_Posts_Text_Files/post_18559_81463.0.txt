Le voci che si sono rincorse in queste ultime settimane sono state confermate. Jannik Sinner e Riccardo Piatti si dicono addio dopo sei anni di lavoro insieme. Troppi i malumori del tennista dopo la sconfitta agli Australian Open per andare avanti insieme.

A dir la verità già da qualche giorno Sinner si allena con Magnus Norman, ex tennista svedese e allenatore. L'azzurro con lui vuole puntare in alto, non gli basta essere il decimo al mondo, vuole essere più incisivo nei tornei dello Slam. E in questo Norman potrebbe essere d'aiuto avendo già portato Soderling a due finali del Roland Garros nel 2009 e nel 2010 e autore della svolta di Stan Wawrinka capace, insieme a lui, di centrare tre titoli dello Slam e un Masters 1000.