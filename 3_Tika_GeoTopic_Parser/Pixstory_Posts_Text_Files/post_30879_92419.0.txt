Il recupero dall'operazione alla mano destra richiede più tempo del previsto e così Matteo Berrettini ha annunciato il suo ritiro dai tornei sulla terra rossa di Montecarlo, Madrid e Roma.
Sui suoi profili social, il tennista italiano ha scritto: “Non partecipare a questi eventi, in particolare a Roma, è stata una decisione estremamente difficile che tuttavia ritengo essere quella giusta per poter tornare ai massimi livelli".
Resta da vedere se Berrettini riuscirà a partecipare al Roland Garros, torneo dove lo scorso anno raggiunse i quarti di finale, e in quali condizioni potrà giocare lo Slam sulla terra rossa.