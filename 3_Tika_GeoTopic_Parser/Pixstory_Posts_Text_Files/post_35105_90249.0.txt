A Miami è la serata in cui tornano in campo i tennisti italiani nell'Atp che, in tempo di Covid e di infortuni, non vede la presenza del trio Nadal, Ferrer e Djokovic. In campo scenderanno Fabio Fognini prima e Jannik Sinner rispettivamente contro l'australiano Nick Kyrgios e lo spagnolo Pablo Carreno Busta.

Per conquistare gli ottavi di finale Fognini se la vedrà contro un tennista che ha affrontato una sola volta in passato, nel 2018 e sempre a Miami, perdendo in due set. Fognini vorrà rifarsi di quella sconfitta ma soprattutto proseguire quanto di buono fatto vedere contro il giapponese Daniel nel turno precedente. 

Più complicata la sfida di Sinner che sfida il numero 19 al mondo. Anche tra loro c'è un solo precedente - anche in questo caso sconfitta italiana in tre set a Rotterdam nel 2020 - ma quello che più influirà sul match è lo stato dell'altoatesino da inizio stagione molto altalenante. Il rischio è che possa complicare la vita da solo.

In caso di vittoria di entrambi gli italiani agli ottavi di finale sarà derby proprio tra Fognini e Sinner.