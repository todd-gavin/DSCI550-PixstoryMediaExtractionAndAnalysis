“La vottoria più bella è la prossima". Con queste parole la Juventus celebra i 12 anni di presidenza di Andrea Agnelli, in un comunicato che ricorda come in questi anni i bianconeri abbiano alzato 9 volte la Coppa dello Scudetto, 5 volte la Coppa Italia e altrettante la Supercoppa Italiana. Ironia della sorte, quest'anno è il primo in cui non è stato vinto nulla ed è coniciso proprio con il ritorno di mister Allegri.

"Fra pochi giorni si concluderà un’altra stagione vissuta sotto la presidenza di Andrea Agnelli, la dodicesima, ma già stiamo pensando alla prossima", si legge sul sito della Juventus, "Stiamo già pensando alle nuove sfide da vivere, a tornare al più presto al posto che ci compete, e che con Andrea Agnelli come Presidente abbiamo occupato per tanti anni. Perché questa è ed è sempre stata la filosofia di Andrea: la vittoria più bella è la prossima. E la prossima, di vittoria, si conquista solo con quelle che sono le caratteristiche del DNA Juve: passione, dedizione, coraggio, forza di volontà e la grinta di chi non molla mai".