Oggi è ufficialmente il Di Maria day a Torino. L'attaccante argentino è sbarcato a Caselle nella serata di ieri, intorno alle 22.40, e questa mattina si è presentato al J-Medical per sostenere le visite mediche prima di mettere la firma sul contratto che lo legherà alla Juventus per la stagione che prenderà il via tra poco più di un mese. Tanti i tifosi che hanno accolto Di Maria e che, con sorpresa, si sono visti arrivare anche Dusan Vlahovic, rientrato anche lui a Torino dalle ferie.

Tra poche ore sarà svelato anche il numero di maglia di Di Maria, intanto voci dicono che indosserà la numero 22. Al Psg l'argentino aveva la numero 11 che però alla Juventus è già "occupata" da Cuadrado.