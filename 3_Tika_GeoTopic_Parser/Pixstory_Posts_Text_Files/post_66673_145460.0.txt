എറണാകുളത്തെ ഏറെ പ്രിയപ്പെട്ട മറ്റൊരിടമാണ് എം ജി റോട്ടിലെ ടി ട്വന്റി ഫോർ എന്ന കടയും പരിസരവും. രാത്രി സവാരികളിൽ വെറുതെ പോയിരുന്ന് കട്ടനും കുടിച്ച് സൊറയും പറഞ്ഞുകൊണ്ട് അവിടെ കൂടും. കൂട്ടിന് മലപ്പുറം കാരായ ആഷിക്ക,മുനു ഇക്കാ,തിരുവനന്തപുരം കാരിയായ രശ്മി ചേച്ചി ലക്ഷ്മി ചേച്ചി കോഴിക്കോട് കാരൻ ബാദ്ഷാക്കാ തുടങ്ങി തേവരയിലെ ഇനോഷ് വരെ പല നാട്ടിലെ ആളുകളും സംസാരങ്ങളും അഭിപ്രായങ്ങളും രാഷ്ട്രീയവും തുടങ്ങി എല്ലാം എല്ലാം ചർച്ച ചെയ്യുന്ന ധാരാളം ആളുകൾ അവിടെ ഉണ്ട്. വല്ലപ്പോഴും ഒക്കെയേ അങ്ങോട്ട് ഇറങ്ങാറുള്ളു എങ്കിലും പരിജയമുള്ള ആളുകൾ ധാരാളം ഉള്ളത് കൊണ്ടും ആ ഇടം എന്നും എനിക്ക് സന്തോഷം സമ്മാനിച്ചത് കൊണ്ടും ഹൃദയത്തോട് ചേർത്ത് നിർത്തുന്ന ഓർമ്മകളായിരിക്കും ഈ ഇടത്തിലേത്.