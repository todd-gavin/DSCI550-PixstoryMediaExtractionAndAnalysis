Domenica show per il campionato di calcio di Serie A, che aveva in programma il piatto forte con Napoli e Milan protagoniste di un vero e proprio spareggio Scudetto nel posticipo serale della 28esima giornata. Ad avere la meglio è stato il Milan, in grado di portarsi sull’1-0 al 49° grazie a un gol dell’ormai “solito” Olivier Giroud e di mantenere il vantaggio di misura fino al fischio finale. In questo modo, i rossoneri che si trovavano a pari punti con gli azzurri, tornano al comando della classifica del campionato, con 2 lunghezze di gap sui cugini dell’Inter, che devono ancora recuperare una partita. Gli altri scontri della giornata hanno visto il pareggio per 0 a 0 tra Genoa ed Empoli e tra Bologna e Torino, e per 1 a 1 tra Fiorentina e Verona, mentre il Sassuolo ha battuto fuori casa il Venezia per 4 a 1. Alle 18, infine, la Juventus ha sconfitto di misura lo Spezia, passando per 1 a 0 allo Stadium. 

Foto: Instagram milan