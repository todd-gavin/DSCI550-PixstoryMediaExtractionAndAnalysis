È sceso per la prima volta in campo alla Continassa, il grande colpo del mercato di gennaio, Dusan Vlahovic. Il serbo, che ha già scelto la maglia numero 7 che negli ultimi anni, alla Juventus, è stata assegnata a un certo Cristiano Ronaldo, ha lavorato per la riatletizzazione dopo una settimana di stop a causa della positività al Covid-19. Oltre ai test atletici, per il giovane ex-Fiorentina ci sono stati anche esercizi sulla tecnica, con la palla e sulla manovra offensiva dei bianconeri di Massimiliano Allegri.