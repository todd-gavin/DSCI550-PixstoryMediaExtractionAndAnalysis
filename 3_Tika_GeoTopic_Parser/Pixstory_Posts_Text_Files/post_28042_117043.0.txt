E volata fu! Dopo alcune frazioni dedicate alle azioni da lontano che hanno premiato gli attaccanti più coraggiosi, la quindicesima tappa del Tour De France sorride di nuovo ai velocisti. Ad alzare le braccia al cielo è stato il belga Jasper Philipsen dell’Alpecin, che ha preceduto il connazionale Wout Van Aert e il danese Pedersen. Classifica generale invariata, anche se non sono mancati momenti di tensione per la maglia gialla Jonas Vingegaard: il danese della Jumbo-Visma è infatti rimasto coinvolto in una caduta in cui ha perso per infortunio il prezioso compagno di squadra Steven Kruijswijk, nel giorno in cui anche l’altro compagno Primoz 
Roglic ha gettato la spugna per il dolore alla spalla derivante da una caduta nelle prime tappe. Pogacar resta a 2’22”, ma adesso Vingegaard è un po’ più solo. Oggi ultimo giorno di riposo, poi l’assalto ai Pirenei prima del gran finale di Parigi.

Foto: Instagram letourdefrance