C’è un bel pezzo di Italia nella notte dell’attesissimo Draft della NBA, la principale e più prestigiosa lega di pallacanestro al mondo. La prima scelta in assoluto è stata infatti quella degli Orlando Magic, che hanno deciso di prendere con sé il giovanissimo Paolo Banchero. Il nome non nasconde le chiare origini italiane per questo ragazzone che, vestito con un completo Dolce&Gabbana viola, ha dunque ottenuto una chiamata prestigiosissima, risultando il secondo cittadino italiano di sempre a essere scelto per primo al draft (dopo 
Andrea Bargnani). Nato a Seattle nel 2002, Banchero non parla italiano ma ha già inviato la sua promessa d’amore al Bel Paese, giurando di voler giocare con la maglia della nazionale azzurra.

Foto: Instagram paolo5