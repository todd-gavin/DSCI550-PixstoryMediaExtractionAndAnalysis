Dopo dieci giorni di attesa, la Suzuki dirama finalmente un comunicato ufficiale in cui annuncia l'intenzione di lasciare la MotoGP. Le trattative con la Dorna sono in corso - si apprende dal comunicato - così come la motivazione: la neccessità di concentrare ogni risorsa sulla rivoluzione automotive verso l'elettrico. Si apre a questo punto la lotta per accaparrarsi i due slot lasciati liberi dalla casa giapponese, che potrebbero essere occupati da Aprilia (che già lo scorso anno provò ad avere una scuderia satellite) e da un nuovo team, si vocifera il Leopard Racing attualmente impegnato in Moto3. Tanto lavoro da fare anche per i due piloti, che ora dovranno trovarsi una nuova squadra. Joan Mir sembra essere nell'orbita della Honda, mentre per Alex Rins le possibilità sono, al momento, tutte e nessuna.