Si è conclusa l'ennesima stagione di Serie B e di conseguenza sono arrivati i primi verdetti. Innanzitutto, il Lecce vince il titolo e ottiene la promozione nella massima serie, grazie al primo posto conquistato in campionato. Accesso diretto in Serie A anche per la Cremonese, seconda.

La terza squadra promossa, invece, verrà sancita dall'esito dei playoff dove si affronteranno altre 6 squadre. Nel primo turno, il Brescia sfiderà il Perugia, mentre l'Ascoli se la vedrà con il Benevento. Monza e Pisa, invece, sono già qualificate alla semifinale.

Si giocheranno, invece, la permanenza in cadetteria Cosenza e Vicenza, impegnate nei playout. 

Retrocesse direttamente Alessandria, Crotone e Pordenone.