അമ്മയെന്താണ് ഒട്ടും പുരോഗമിക്കാത്തത് ?
അമ്മയെന്താണ് അച്ഛനെപ്പോലെയാകാത്തത്? കാര്യങ്ങളെ അച്ഛനെപ്പോലെ നോക്കിക്കാണാത്തത്?എന്ന ചിന്തകൾക്കൊക്കെ ബലം ക്ഷയിച്ചു തുടങ്ങുന്നത് ഇപ്പോഴാണ്.
ആൺ പ്രിവിലേജുകൾക്ക് മീതെ വിശാലമായൊരു ലോകത്തിലേക്ക് ജനിച്ചു വീണ് അവിടെ നിന്നും വായിച്ചും അറിഞ്ഞും ഇടപെട്ടും അച്ഛനുണ്ടാക്കിയ പുരോഗമനത്തിലേക്ക് പാഞ്ഞെത്താൻ അമ്മയ്ക്ക് പറ്റാത്തതിൽ   ഇപ്പോഴെനിക്ക് പരിഭവമില്ല.എനിക്കറിയാം....ഇച്ചിരി പോന്ന  അത്രയ്ക്കും ഇച്ചിരിപ്പോന്ന ഒരു ഭൂമികയിൽ നിന്നും നിങ്ങളെത്രമാത്രം ഓരോ ദിനവും വിശാലമാക്കപ്പെടുന്നുണ്ടെന്നത്...നിങ്ങളെങ്ങോട്ടേക്കാണ്  പറിച്ചു മാറ്റപ്പെടുന്നതന്ന് ....ആരൊക്കെയോ ചെറുതാക്കിയ നിങ്ങളുടെ ലോകം അത്ര പതുക്കെയാണെനിക്കിലും ഞങ്ങളോടൊപ്പം വളരുന്നുണ്ടെന്നും ഞങ്ങൾക്ക് മനസ്സിലാകുന്നുണ്ട്. ആ "അത്ര പതുക്കെ" എത്ര പതുക്കയാണെങ്കിൽ പോലും ഓരോ മാറ്റവും എനിക്ക്  തരുന്നത്  സന്തോഷമാണ് .
ഓരോ വാർത്തമാനങ്ങളിൽ നിന്നും സംവാദങ്ങളിൽ നിന്നും നിങ്ങൾ നിരന്തരം ഇവോൾവ് ചെയ്യപ്പെടുന്നുണ്ട്..... എന്നെ ചിന്തിപ്പിക്കുന്നുണ്ട്....എന്നെയും മാറ്റുന്നുമുണ്ട്.