Iga Swiatek lunedì diventerà la nuova numero 1 dells classifica WTA e ha voluto mostrare sul campo di meritarsi la pesante eredità di Ashleigh Barty, da poco ritiratasi dal tennis. La polacca ha demolito nella finale del Miami Open un'altra ex numero 1, Naomi Osaka, con il punteggio di 64 60.
Swiatek ha così completato il "Sunshine Double" trionfando sia a Indian Wells sia in Florida, terzo trofeo stagionale dopo che aveva vinto anche a Doha. Per lei sono 17 vittorie consecutive e a Miami non ha perso neppure un set: persa una grande campionessa, il tennis femminile ha subito trovato un nuovo fenomeno della racchetta. Dalla parte della Swiatek anche la giovane età, appena 21 anni.