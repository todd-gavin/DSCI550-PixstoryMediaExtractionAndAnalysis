नई दिल्ली, 12 जून I राष्ट्र सेविका समिति के प्रवेश वर्ग में मुख्य वक्ता विजया शर्मा (अखिल भारतीय महाविद्यालयीन तरुणी प्रमुख व प्रांत प्रचारिका) ने कहा कि हमारे देश के ऋषि-मुनियों ने राष्ट्र के जन्म के लिए घोर तपस्या की है ।

देश ऐसा हो जो विश्व के कल्याण के लिए कार्य करें। इस शिविर का मुख्य उद्देश्य भी यही है कि ऐसा दृष्टिकोण, ऐसा चिंतन हमारी बहनों में विकसित हो कि वह समाज के कल्याण के लिए कार्य कर सकें। अथर्ववेद में पृथ्वी को माता कहा गया है और हम सभी उसके पुत्र पुत्री हैं । 

स्त्री रूप में जन्म ईश्वर की साक्षात कृति के रूप में माना गया है ।आज का दिन विशेष है क्योंकि आज ही हिंदू साम्राज्य की स्थापना हुई थी। माता जीजाबाई ने संकल्प लिया था कि वे अपने पुत्र को ऐसा प्रशिक्षित करेंगी जो सुशासन स्थापित करेगा और अपने इसी संकल्प को उन्होंने पूरा भी किया। माता जीजाबाई समिति की प्रेरणा शक्ति हैं ।भगवान राम ने भी शक्ति स्वरूपा की आराधना की थी ।"जननी जन्मभूमिश्च स्वर्गादपि गरीयसी' जननी और जन्मभूमि स्वर्ग से भी प्रिय है ।

समिति भी इसी ध्येय वाक्य का पर कार्य करती है। हमारा राष्ट्र हमारे लिए सर्वोपरि है। लगभग 300 बालिकाएं, किशोरियां और महिलाएं 15 दिन के प्रशिक्षण शिविर में आईं हैं I 29 मई को जब वे प्रवेश वर्ग में आईं थीं तो उन्हें यह अंदाज भी नहीं था की वे यहां से अपना शारीरिक, मानसिक, बौद्धिक और आध्यात्मिक विकास एक साथ कर सकती हैंI पंद्रह दिन यहां रहकर उन्होंने न केवल अपने देश की महान संस्कृति के बारे में जानकारी प्राप्त की बल्कि देश की महान विभूतियों के बारे में भी जानकारी प्राप्त कीI प्रवेश वर्ग में 14 वर्ष से लेकर  लगभग 55 वर्ष तक आयु सीमा होती हैI यहां एक साथ रहकर उन्होंने सामाजिक समरसता,आत्मनिर्भरता,आत्मरक्षा और आत्म स्वाभिमान जैसे गुण सीखेंI


To be continued.....