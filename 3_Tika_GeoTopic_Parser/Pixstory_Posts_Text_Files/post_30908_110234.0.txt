Sembra essersi sbloccata la trattativa tra Angel Di Maria e la Juventus. Dopo settimane di tentennamenti, con la Juventus che sembrava oramai prossima a seguire altri obbiettivi di mercato, dall'entourage dell'argentino sono arrivati chiari segnali di apertura verso il club torinese. L'offerta non Ã¨ cambiata: per accontentare l'ex PSG la Juventus ha rinunciato alla proposta biennale accontentandosi di offrire un contratto per una sola stagione a 7 milioni di euro di ingaggio. A Di Maria si erano anche interessati, ma con proposte meno convincenti, il Benfica e il Barcellona.