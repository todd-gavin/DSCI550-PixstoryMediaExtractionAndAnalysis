Marco Odermatt ha messo la ciliegina sulla torta di una stagione che lo ha visto trionfare nella Coppa Generale di sci alpino, vincendo anche l'ultimo slalom gigante disputato oggi a Courchevel.
Lo svizzero ha inflitto distacchi pesanti, lasciando a mezzo secondo Lucas Braathen e a 63 centesimi Loic Meillard. Solo 23esimo Luca De Aliprandini.
Per Odermatt è il quinto successo in gigante, specialità dove è salito sul podio in tutte le otto gare disputate in questa stagione, vincendo ovviamente anche la Coppa di specialità.