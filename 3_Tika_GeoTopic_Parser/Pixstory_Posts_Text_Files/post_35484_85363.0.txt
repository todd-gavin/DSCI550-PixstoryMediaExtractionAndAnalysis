L'ucraina Dayana Yastremska si è qualificata per la semifinale del WTA di Lione. L’atleta sta vivendo una sorta di favola personale nel torneo francese. L'ucraina n.140 del ranking (ma n.21
appena due anni fa), in tabellone grazie ad una wild card, si è infatti qualificata per la semifinale del torneo francese grazie al successo per 6-4, 7-6 dopo poco meno di un'ora e tre quarti di partita contro l’italiana Jasmine Paolini (numero 48 del mondo). Yastremska è arrivata a Lione insieme alla sorella minore dopo un viaggio davvero complicato dall’Ucraina. Le due sorelle, che avevano partecipato al doppio, sono scappate da Odessa a causa dell'invasione del
loro paese da parte della Russia.