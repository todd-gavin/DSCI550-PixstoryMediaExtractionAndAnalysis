Archiviato il faticoso back-to-back tra Baku e Montreal, la Formula 1 guarda già alle prossime tappe. Se, fra due weekend, il circus tornerà a Silverstone in una delle sue storiche case, la Pirelli ragiona ancora più in ottica futura con la definizione delle mescole che saranno utilizzate nei GP d’Austria, di Francia e d’Ungheria, che chiuderà la prima parte della stagione e ci porterà al break estivo. La scelta è quella di andare piuttosto aggressivi almeno nel GP di casa per la Red Bull, in cui il fornitore di pneumatici porterà le tre mescole più morbide del lotto, la C3, la C4 e la C5. Decisione mediana, invece, per il Paul Ricard e l’Hungaroring, dove ci 
saranno le C2, C3 e C4.

Foto: Instagram pirelli_motorsport