La trattativa con cui la Roma è riuscita a portare in giallorosso Paulo Dybala è qualcosa di perfetto. La società si è inserita nell'unico momento in cui, forse, era possibile fare qualcosa che sembrava impossibile fino a qualche giorno fa. Le dichiarazioni di Totti prima, le telefonate di Mourinho e l'affondo dei Friedkin poi hanno fatto qualcosa di unico che ore mette la Roma su un piedistallo.

I 10 milioni di euro richiesti da Dybala alla Juventus per rinnovare, sono diventati 4.5 di base nel contratto della Roma, che potranno però facilmente arrivare a 6. Un cifra comunque di gran lunga inferiore. A convincere l'attaccante argentino sono state la centralità nel progetto di Mourinho, l'importanza che gli è stata data dai primi contatti e, non ultima, una clausola rescissoria da 15-20 milioni di euro esercitabile già dal secondo anno che dà a Dybala la possibilità di lasciare agevolmente la Roma qualora le cose andassero male (o bene).

Il contratto che firmerà Dybala avrà inoltre durata triennale ma c'è un eventuale rinnovo fino al 2026.