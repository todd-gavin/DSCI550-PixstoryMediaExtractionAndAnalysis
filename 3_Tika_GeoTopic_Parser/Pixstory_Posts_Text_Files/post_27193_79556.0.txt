Lo chiamano il mare di Milano. Ma detta così sembra un po’ offensivo. Perché di mare non si tratta, ma sicuramente di uno dei fiori all’occhiello di questa città.
Inaugurato il 28 ottobre 1930, nasce come aeroporto per idrovolanti, anche se l'attività aviatoria si arena, dopo alcuni sporadici episodi. E’ un bacino alimentato da acque sorgive e da quelle provenienti dal Naviglio Martesana diventato ben presto 
luogo di ritrovo particolarmente idoneo per le attività sportive tanto che dagli anni trenta si afferma anche come sede ideale di manifestazioni di grande importanza a partire dal 1934 con i Campionati Nazionali di Canottaggio, poi nel 1938 i Campionati Europei e nel 2003, per la prima volta i Campionati Mondiali.
Oggi e’ un centro multisport dove poter praticare canottaggio, wakeboard, palestra, vela, equitazione, tennis, sup, ma anche correre, passeggiare, andare sullo skateboard, pattinare o semplicemente trascorrere ore all’aria aperta fermandosi anche, perché no, a mangiare qualcosa di sfizioso. Io ci vado tutte le mattine prima di cominciare la giornata, e’ la mia pillola del buonumore!