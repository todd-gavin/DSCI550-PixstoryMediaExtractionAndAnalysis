Il Psg ha alzato il primo trofeo stagionale battendo il Nantes nella Supercoppa di Francia. La formazione del neo tecnico Galtier ha calato il poker con un 4-0 che non ammette repliche. In gol Messi, due volte Neymar e Sergio Ramos. Buona la prestazione degli italiani Verratti e di Donnarumma.

Il match si è giocato in trasferta in Israele. Vivace sin dai primi minuti, si è sbloccato al 22' minuto con il primo gol stagionale di Leo Messi che ha segnato dopo aver scartato il portiere. Raddoppio al 45' con Neymar che segna una punizione tirata magistralmente da 25 metri di distanza.

Nella ripresa sale in cattedra Sergio Ramos che al 57' trova anche il gol del 3-0 segnando di tacco in mischia. A calare il poker ancora Neymar a otto minuti dalla fine.

Per il Psg è l'undicesima Supercoppa vinta nella sua storia.