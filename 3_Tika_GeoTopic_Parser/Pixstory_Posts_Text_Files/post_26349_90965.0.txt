Fondazione Prada si prepara a inaugurare Useless Bodies?, una mostra del duo Elmgreen & Dragset, celebre per aver realizzato la replica di una boutique Prada nel bel mezzo del deserto (Prada Marfa).
La mostra, una sorta di retrospettiva sui lavori del duo negli ultimi vent’anni di carriera, si estende per tutti gli spazi della Fondazione ed è una delle più grandi concepite.
Il principale obbiettivo è esplorare la condizione del corpo nell’era post industriale dove la presenxa fisica è stata sostituita da quella digitale.
«I nostri corpi non sono più i soggetti attivi delle nostre esistenze. Diversamente da quanto accadeva nell’era industriale, oggi non generano più valore all’interno degli avanzati meccanismi produttivi tipici della società contemporanea. Si potrebbe addirittura affermare che le nostre identità fisiche siano diventate più un ostacolo che un vantaggio» spiegano Elmgreen & Dragset.
Una delle installazioni più d’impatto della retrospettiva si trova vicino alla cisterna: una statua estremamente realistica di un uomo appeso per un braccio ad una fune che ha perso l’equilibrio ma regge ancora in mano l’asta, è a piedi nudi, e indossa una t-shirt con la domanda What’s Left? Che è anche il titolo dell’opera. «Sembra solo una scritta su una t-shirt eppure quella domanda parte da un’osservazione, su che cosa effettivamente ci è rimasto, come umanità ma anche che cosa è rimasto della ‘sinistra’ come concetto, come ideali. Ci domandiamo più che altro come queste visioni della società si possano conciliare con l’ipervelocità del progresso tecnologico; è sia una grande interrogativo che una banale scritta stampata su una maglietta» commentano il duo artistico.
Dal 31 Marzo al 22 Agosto la mostra è visitabile e sicuramente sarà l’evento artistico dell’anno!