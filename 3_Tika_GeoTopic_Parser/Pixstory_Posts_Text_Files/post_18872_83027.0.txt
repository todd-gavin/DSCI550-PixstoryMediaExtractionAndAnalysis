Brozovic è a un passo dalla firma del prolungamento di contratto con l'Inter. L'annuncio tanto atteso è davvero vicino, sono stati concordati tutti i dettagli, con il giocatore che percepirà 6 milioni di euro netti a stagione per i prossimi 4 anni e mezzo, fino al 30 giugno 2026.

L'assenza del centrocampista nell'ultima partita di campionato si è sentita tutta. Era squalificato Brozovic contro il Sassuolo (l'Inter ha perso 2-0) e la squadra non ha girato come ha fatto da inizio stagione. Il suo rendimento quest'anno è stato eccezionale, così come la sua crescita da quando è arrivato in nerazzurro nel 2015. Classe 1992, ha già disputato 222 partite ufficiali con l'Inter mettendo a segno 20 reti. Prima di arrivare a Milano aveva giocato con Hrvatski Dragovoljac, Lokomotiv Zagabria e Dinamo Zagabria.

Con Brozovic in campo quest'anno l'Inter ha vinto la Supercoppa italiana contro la Juventus.