A soli due giorni dal deal con Richemont per l'acquisizione del 47,5 % di Ynap-Yoox Net-a-porter e il conseguente slancio di circa il 22% delle azioni al Nyse, l'e-tailer del lusso ha archiviato il secondo trimestre dell'esercizio fiscale con entrate in aumento del 10,7% o del 21% a valuta costante. «In Farfetch la nostra missione è quella di essere la piattaforma globale del lusso per eccellenza. Questa settimana abbiamo celebrato un passo importante verso questa missione, con un accordo di trasformazione che fa progredire la nostra partnership luxury new retail con Richemont», ha commentato il ceo e fondatore della piattaforma, José Neves. 
Un fatturato di 579,3 milioni di dollari ha superato le aspettative degli analisti portando con sè un aumento dei margini di profitto lordo con una forte redditività pari a 46,2% e un margine di contribuzione degli ordini della piattaforma digitale del 31,7%.

https://www.mffashion.com/news/livestage/farfetch-cresce-double-digit-10-ma-scivola-sugli-utili-202208261110123100