L’attacco russo in Ucraina nella notte costringe il mondo a rivedere le proprie priorità. Ecco dunque che in Ucraina la decisione arriva nell’immediato: stop al calcio da subito. A comunicarlo è stata la Federcalcio locale questa mattina con un comunicato in cui si annuncia la sospensione della competizione: “A causa dell’imposizione della legge marziale in Ucraina, il campionato ucraino è stato sospeso”. La Premier League ucraina sarebbe ricominciata domani con la gara tra Minaj e Zorya, ma è ad oggi ferma a data da destinarsi.