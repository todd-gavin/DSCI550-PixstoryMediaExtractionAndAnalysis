A rivelare il suo desiderio segreto è il direttore creativo di Valentino, Pierpaolo Piccioli, che ne parla nel corso della presentazione in Campidoglio, della sfilata della sua collezione Haute Couture F/W 2022/23, che si terrà l'8 luglio a Trinità dei Monti. 
    Presenti alla conferenza stampa anche il sindaco di Roma Roberto Gualtieri, l'attrice Rossy De Palma, ambasciatrice della campagna Valentino Empathy nata durante la pandemia per dare sostegno all'Ospedale Spallanzani, il ceo di Valentino, Jacopo Venturini; l'assessore ai Grandi Eventi, Turismo Sport e Moda di Roma Capitale, Alessandro Onorato. Il sindaco Gualtieri ha rivelato le operazioni con cui la maison Valentino sosterrà la città di Roma: "la sostituzione di due palme simbolo di piazza di Spagna, attaccate dal parassita del punteruolo rosso, e il restauro architettonico delle Terme di Caracalla, dove si svolgerà il ricevimento dopo la sfilata a Trinità dei Monti". "