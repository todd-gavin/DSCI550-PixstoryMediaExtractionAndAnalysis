Jonathan Anderson, direttore creativo di Loewe, ci ha stupiti e presi in giro un po’ tutti.
Mentre brand come Prada investono negli NFT per non rimanere un passo indietro, JW Anderson ride.
Ride non perchè non abbia capito la storia, ma perché c’è ancora così tanto con cui giocare materialmente che buttarsi subito bel digitale è quasi uno spreco.
Ironizza su tutto: le applicazioni con cui modifichiamo i nostri selfie per scherzo, stringiamo i nostri punti vita per lavoro, ma anche sui giochi come The Sims.
Quando è digitale tutto è surreale e niente è come sembra.
Così i corpi nudi dei modelli stampati sulle maglie che loro stessi indossano appaiono accidentati, come se qualcuno avesse esagerato col photoshop e ai fosse ritrovato con dieci cm di pancia in meno.
I cappotti sono ornati da decorazioni alquanto inusuali e stravaganti: scarichi dei lavandini, come se costruendo la nostra meta-casa avessimo spostato lo scarico un po’ troppo. I punti luce sotto tshirt e cappotti non sono cristalli, ma lucine in fibra ottica simili a quelle che decorano i nostri alberi di natale.
Le scarpe assomigliano a delle borse e le borse a delle scarpe. La pelle che costituisce i soprabiti è trasparente e i pantaloni dei completi hanno la forma di quelli della tuta.
Tutto è come non dovrebbe essere, anzi, è tre passi indietro a come è giusto che sia.
Una collezione geniale, surreale e non surrealista al contrario di Schiaparelli, profondamente intelligente e con un tocco di malinconia e preoccupazione che non può non mettere in scena, nella nostra mente, la creazione di scenari distopici.
Il meta-universo è qui, sì, ma ci siamo anche noi e dobbiamo conviverci.