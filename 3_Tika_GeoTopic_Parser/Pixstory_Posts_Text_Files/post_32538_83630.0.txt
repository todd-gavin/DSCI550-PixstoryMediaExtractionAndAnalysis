L'Atalanta vince 3-0 in casa dell'Olympiakos Pireo e si qualifica per gli ottavi di finale di Europa League. I bergamaschi sono passati in vantaggio con Maehle al 40' del primo tempo e hanno chiuso la partita in tre minuti con la doppietta di Malinovsky, che ha dedicato i gol al suo popolo in queste ore di angoscia per l'Ucraina. Non riesce la Lazio a ribaltare all'olimpico la sconfitta per 2-1 subita nell'andata con il Porto. I biancocelesti erano passati in vantaggio con Immobile, ma si sono fatti raggiungere e superare dai gol di Taremi su rigore e di Uribe. Vano il pareggio al 94' di Cataldi. Nulla da fare neanche per il Napoli, battuto nettamente in casa dal Barcellona per 4-2. Subito in vantaggio i blaugrana con Jordi Alba e De Jong, Insigne su rigore aveva accorciato ridando speranza al San Paolo, ma sul finale del primo tempo il gol di Pique ha  tagliato le gambe ai partenopei. sono arrivati poi il 4-1 di Aubemayang e l'inutile gol di Politano all'87'.