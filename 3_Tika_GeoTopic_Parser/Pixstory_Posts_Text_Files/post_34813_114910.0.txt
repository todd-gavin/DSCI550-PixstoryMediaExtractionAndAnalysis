Elena Rybakina, classe '99, è la vincitrice di Wimbledon 2022. Quasi una beffa per l'organizzazione del torneo più longevo del tennis vista l'esclusione dei tennisti russi e bielorussi. Rybakina infatti è nata a Mosca da genitori russi ed è reduce dal lockdown per Covid trascorso proprio in Russia. Di nazionalità - dal 2018 - è kazaka e per questo ha potuto prendere parte a Wimbledon.

L'atto finale lo ha vinto contro l'esperta Simona Halep, già vincitrice del torneo nel 2019 e lo ha fatto in rimonta dopo aver perso il primo set 3-6. Al rientro in campo ha messo la quarta, portando a casa il torneo in poco meno di due ore con gli ultimi due set vinti entrambi 6-2. Rybakina è la più giovane vincitrice di Wimbledon da Petra Kvitova nel 2011.