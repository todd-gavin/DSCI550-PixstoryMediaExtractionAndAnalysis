Adesso è ufficiale. Ivan Perisic è un giocatore del Tottenham. Il club londinese ha ufficializzato l'acquisto dopo che ieri il giocatore aveva svolto le visite mediche. Per lui contratto di due anni a 6 milioni di euro a stagione, cifra che aveva richiesto inizialmente all'Inter senza ricevere la risposta desiderata. La società nerazzurra si era fermata a 5 milioni a stagione.

"La mia avventura all’Inter termina qui.⁣⁣⁣⁣ Anche se ogni fine segna un nuovo inizio, è importante guardare indietro a questi anni passati e condividere con voi il mio più sincero orgoglio per il lavoro svolto e gli obbiettivi raggiunti insieme", ha scritto Perisic sui social per salutare l'Inter e i suoi tifosi, "È stata un’esperienza indimenticabile che ha dato tanto a me come giocatore e a tutta la mia famiglia.⁣⁣⁣⁣ ⁣⁣⁣Al team, allo staff, a tutti i dipendenti, ma soprattutto ai tifosi: avrete sempre un posto speciale nel mio cuore.⁣⁣⁣⁣Me ne vado sentendomi onorato di aver fatto parte di questo club. ⁣⁣⁣⁣Con tante emozioni nel cuore, vi lascio dicendo…⁣⁣⁣⁣ “È una gioia inifinita, che dura una vita, Pazza Inter, amala".