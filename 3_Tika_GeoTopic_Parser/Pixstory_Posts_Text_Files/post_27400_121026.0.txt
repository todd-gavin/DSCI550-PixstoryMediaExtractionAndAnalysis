I campionati europei di calcio femminile hanno un vincitore. Stavolta, a trionfare nella finalissima di Wembley sono state le ragazze dell’Inghilterra padrona di casa, a differenza di quanto accaduto un anno fa nella competizione maschile. Le inglesi hanno battuto per 2-1 la Germania ai tempi supplementari: dopo il vantaggio iniziale siglato da Ella Toone al 62esimo, le ospiti si sono infatti portate in parità grazie alla rete di Lina Magull al 79esimo. A decidere la contesa è stata infine la marcatura di Chloe Kelly al minuto 110, con un gol che ha fatto esplodere di gioia Wembley evitando lo spettro dei rigori. 

Foto: Instagram weuro2022