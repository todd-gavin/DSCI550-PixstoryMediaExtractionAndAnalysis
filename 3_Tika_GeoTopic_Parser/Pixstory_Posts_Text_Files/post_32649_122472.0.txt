Non sorride il sorteggio del Master ATP di Montreal ai colori azzurri, soprattutto per Sinner e Berrettini, i quali hanno bisogno di fare più strada possibile per recuperare una classifica penalizzante a causa di infortuni e dei punti non assegnati a Wimbledon. I due più forti tennisti italiani potrebbero affrontarsi già negli ottavi di finale. Jannik Sinner, testa di serie numero 7, partirà con un qualificato e ne dovrebbe affrontare un altro al turno successivo. Più complicata la strada di Berrettini, subito impegnato contro l'ostico spagnolo Pablo Carreno-Busta e che dovrebbe poi trovare ai sedicesimi l'astro emergente danese Holger Rune. Per chi dei due dovesse approdare ai quarti, ci saranno poi con ogni probabilità Tsitsipas, Rublev o Alcaraz sulla strada verso il titolo, mentre nella parte alta del tabellone, orfana di Rafael Nadal, se la Medvedev potrebbe vedersela già ai sedicesimi con Kyrios, mentre l'altro semifinalista dovrebbe essere uno tra Ruud, Norrie e Auger-Aliassime, tutti avversari diretti di Sinner e Berrettini per un posto alle finali di Torino.