عشق زیباست. دوست‌داشتن زیباست. یکی را عاشقانه پرستیدن زیباست. زنده‌گی با تمام رنج‌هایش، چمدان مملو از زیبایی‌هاست. از همه‌ مهم‌تر دوست‌داشته‌ شدن زیباست. وقتی حس می‌کنی، برای کسی «مهم» هستی، درد از تو می‌گریزد. رنج از تو فرار می‌کند. غصه‌ها می‌میرند. فقط حس شادی می‌کنی. هوای پرواز داری. می‌خواهی هفت آسمان را در یک پلک‌زدن طی کنی. 

من با تو هوای پرواز دارم. می‌خواهم در بی‌کرانه‌گی‌های تنت پر بکشم. آسمان احساست را ببوسم. با نفس‌هایت بیامیزم. به کشف ظرافت زنانه‌گی‌هایت موفق شوم. 

محبوب من، ای تمام هستی من در تو پیدا... با من بمان تا جهان را عوض کنیم. باهم بخندیم. برقصیم. در پیراهن تو رنگین کمان عشق را دریافته‌ام. مرا بکشان سمت خودت تا امیدهایم پربار شوند و گل‌های سرخ احساسم دوباره بشکفند. 

تا به تو فکر می‌کنم، زنده‌گی زیباتر می‌شود. عشق و امید در کویر دلم رشد می‌کنند. نفسم با نفس‌های تو پیوند خورده است. مرا دوست‌داشته باش تا از زنده‌گی کنم.