Oggi a Como è stato il giorno di Fabregas. Il calciatore spagnolo, ex tra le altre di Arsenal, Chelsea e Barcellona, è stato presentato in grande stile all'Hilton Hotel. Un matrimonio che si propone di essere a lungo termine, con un contratto formale di due anni da calciatore, ma con un futuro anche societario, magari come azionista. Insomma, oggi nasce una favola in serie B, contando che Fabregas ha un po' di esperienza: un Mondiale vinto, due Europei, un Mondiale per club, una Liga, due Premier League, una Europa League, una Supercoppa europea. E non sono nemmeno tutti.

"Arrivo qui con la stessa ambizione che mi ha sempre contraddistinto sono qui per giocare, fare bene e vincere le partite. Quando non avrò più queste motivazioni appenderò gli scarpini al chiodo, ma non è sicuramente questo il momento visto che ho ancora tanto da fare nel calcio. Sono molto ambizioso e vorrei riportare a società dove merita di stare, in Serie A”. Ha detto Fabregas.

Sul perché della scelta del Como ha ammesso: ""Io non cercavo soldi, ma volevo solo sposare un progetto che mi entusiasmava: quello del Como è molto interessante, vedo un futuro per questa squadra anche a lungo termine".