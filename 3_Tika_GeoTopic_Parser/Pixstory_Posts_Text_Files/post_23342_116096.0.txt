Tony Bennett e Lady Gaga ottengono ben 4 candidature alla 74° edizione degli Emmy Awards, il più importante premio della tv degli Stati Uniti, per lo speciale televisivo “One Last Time: An Evening with Tony Bennett & Lady Gaga”. La cerimonia andrà in onda lunedì 12 settembre.
Lo speciale ha ottenuto 4 nomination: Outstanding Variety Special (pre-recorded), Outstanding Technical Direction, Camerawork, Video Control for a Special, Outstanding Lighting Design/Lighting Direction for a Variety Special, Outstanding Music Direction.

I due artisti hanno pubblicato lo scorso ottobre il loro ultimo album assieme (e l’ultimo della carriera di Tony Bennett), Love for Sale via Columbia Records/Interscope Records.
Registrato agli Electric Lady Studios a New York City, il disco contiene un mix di brani registrati sia con arrangiamenti orchestrali che con un ensemble jazz. Il disco ha trionfato quest’anno ai Grammy Awards vincendo l’ambito premio per Miglior Album Pop Tradizionale e quello per la Miglior Produzione di un album (non di musica classica).