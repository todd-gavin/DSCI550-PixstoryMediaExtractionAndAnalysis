È una griglia di partenza "nuova" quella del Gran Premio di Ungheria. Il tempo più veloce lo ha fatto registrarte George Russel con Mercedes che quindi guadagna la pole position, la prima della sua carriera. Il compagno di squadra di Hamilton è stato più veloce di Carlos Sainz di 44 millesimi. Entrambi sono in prima fila.

La tredicesima gara della stagione vede in seconda fila l'altra Ferrari, quella guidata da Leclerc, e Lando Norris con McLaren.

Lontano dalla pole position il campione del mondo in carica Verstappen, decimo per problemi tecnici. Peggio ancora il compagno di scuderia Sergio Perez undicesimo, eliminato in Q2. Hamilton ancora una volta dovrà provare a fare una gara in rimonta vista la sua settima posizione con al fianco l'ex compagno di squadra Valtteri Bottas, alla guida dell'Alfa Romeo.