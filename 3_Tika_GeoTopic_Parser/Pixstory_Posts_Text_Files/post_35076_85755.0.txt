Il Bayern Monaco ha licenziato in tronco uno dei suoi storici magazzinieri per aver rivolto frasi razziste nei confronti di Serge Gnabry ed Eric Maxim Choupo-Moting durante un giro del centro sportivo bavarese con la figlia. 

L'uomo, che lavora nel club da molti anni, aveva invitato la figlia a vedere il centro di allenamento. Durante il giro, il magazziniere e la ragazza hanno incrociato Gnabry e Choupo-Moting, due giocatori della prima squadra. "Ecco, quelli così puoi evitare di portarmeli a casa", avrebbe detto alla figlia indicandoli. Frase sentita anche da altre persone che subito hanno fatto segnalazione ai vertici della società. Il Bayern Monaco ha preso subito la sua decisione: il magazziniere è stato licenziato. 

Un episodio simile era avvenuto due anni fa. Un allenatore era stato multato e licenziato perché, durante un campus, aveva utilizzato in chat frasi razziste contro alcuni giocatori.