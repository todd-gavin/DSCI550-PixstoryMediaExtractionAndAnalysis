Quale città sostituirà Sochi nell'organizzazione del Gran Premio programmato nel week end del 23-25 settembre prossimi? Potrebbe essere Jarez de la Frontera già legata alla Moto Gp, come presto potrebbe esserlo anche per la Formula Uno. La Fia ha infatti stracciato il contratto firmato con i russi per il Gp di Sochi e la città spagnola potrebbe prenderne il posto visto che chiede di far parte del circuito già da un anno e mezzo. Questa volta potrebbe essere l'occasione che aspettava.

Negli scorsi mesi al sindaco di Jarez de la Frontera la Fia aveva risposto che "se c’era qualche cancellazione la nostra regione avrebbe potuto essere la prima scelta per la sostituzione”. L'unico ostacolo sembra essere la città di Sepang, in Malasia, altra candidata. E dato che Sochi sarebbe stato tra Monza (11 settembre) e Singapore (2 ottobre), sia la scelta europea che quella asiatica potrebbero essere adatte. La palla ora passa alla Fia.