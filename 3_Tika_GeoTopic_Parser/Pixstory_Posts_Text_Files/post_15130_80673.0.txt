La cantante Britannica trentatreenne Adele al termine della cerimonia dei Brit Awards (che quest’anno per la prima volta vedeva tutti gli artisti in gara in un’unica categoria) ha sollevato il trofeo dicendo: "I understand why the name of this award has changed, but I love being a woman and being a female artist—I do! I'm really proud of us, I really, really am." Ho capito il motivo per cui il nome di questa manifestazione è cambiato, ma io amo essere una donna ed essere un’artista femmina - sono molto orgogliosa di noi, lo sono davvero’. 
Ebbene, c’è stato chi via social ha voluto alzare la polemica accusando Adele di essere una TERF (acronimo di trans-exclusionary radical feminist) e di confondere i teenager. Ora, mi pare necessaria una riflessione. Le donne, storicamente, ce l’hanno sempre avuta più dura degli uomini. In gran parte del mondo ancora oggi la loro vita vale zero. Nel mondo del lavoro fanno ancora fatica a farsi rispettare. È bello che ci sia accettazione, che ci sia inclusione, che ci siano pari diritti, che ognuno sia libero di svegliarsi di mattina in un corpo da uomo e sentirsi donna e viceversa, che ci sia rispetto per le scelte sessuali di ognuno MA se una donna non è più libera di dire di essere fiera di essere donna e di aver vinto una competizione che prevede un’unica categoria in gara, come artista femmina, allora abbiamo un problema. Allora facciamo un passo in dietro di decine e decine di anni. Perché? Se qualcuno domani volesse alzarsi e gridare dal palco di essere orgogliosamente uomo o etero o gay o qualsiasi altra cosa non potrebbe? Ma cosa facciamo allora, la discriminazione al contrario? Questa è inclusione? Per me no. È una cosa assurda e che dimentica la storia, una storia che ha visto le donne perennemente sottomesse e che OGGI deve permettere loro di gridare il proprio orgoglio sempre e comunque. Io la penso così e onestamente credo anche che molti confondano i diritti di uguaglianza con il fatto di essere tutti uguali. Non siamo tutti uguali manco per niente,  siamo tutti unici e speciali