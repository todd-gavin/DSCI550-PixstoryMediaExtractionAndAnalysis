In una sessione di qualifica fortemente condizionata dalle interruzioni (cinque bandiere rosse in totale, tra cui quella procurata da Sainz) ha vinto il più abile a sfruttare le occasioni, ossia Max Verstappen su Red Bull. L'olandese ha sfruttato gli unici due giri buoni in Q3, con una bandiera rossa che è uscita poco dopo il suo passaggio sul traguardo. Secondo Charles Leclerc con la Ferrari, poi Norris (McLaren) e Magnussen (Haas) in seconda fila, Alonso (Alpine) e Ricciardo (McLaren) in terza, Perez (Red Bull) e Bottas (Alfa Romeo) in quarta, e Vettel (Aston Martin) e Sainz (Ferrari) in quinta fila. Molto male la Mercedes, con Russell solo 11° e Hamilton 13°, entrambi fuori in Q2.