കേരളത്തിൽ എല്ലായിടങ്ങളിലും വഴിയോരങ്ങളിൽ കച്ചവടക്കാരുടെ ഒരു നിര തന്നെ നമുക്ക് കാണാം.പ്രത്യേകിച്ച് ഫോർട്ട്‌ കൊച്ചി, കോഴിക്കോട് ബീച്ച് മിഠായി തെരുവ് പരിസരങ്ങൾ, തിരുവനന്തപുരം തുടങ്ങി ആ നിര നീണ്ടു പോകുന്നു. എന്നാൽ ഈ ഫോട്ടോ കൊച്ചിയിലെ കുണ്ടന്നൂർ പലത്തിന്റെ അടുത്ത് നിന്നുള്ളതാണ്. വെറുതെ ആ വഴിയിൽ കണ്ടപ്പോൾ എടുത്തതാണ്. ഞാനോർത്തത് വഴിയോരങ്ങളിൽ കച്ചവടം നടത്തുന്ന ആ ആളുകളുടെ നിസ്സഹായവസ്ഥയെ പറ്റിയാണ്. കട പോലും തുറക്കാൻ വഴിയില്ലാതെ വഴിയോരങ്ങളെ ആശ്രയിച്ച് ജീവിക്കുന്ന അവരുടെ വീട്ടകങ്ങളിലെ മനുഷ്യരെ പറ്റിയാണ്. വഴിയോരങ്ങളിൽ ഇത്തരം മനുഷ്യരെ പല യാത്രക്കാരും തിരിഞ്ഞ് പോലും നോക്കാറില്ല. എന്തിരുന്നാലും അവർ എന്നും അവിടെ എത്തി കച്ചവടത്തിന് സജ്ജരാകുന്നുണ്ടാകും. ആ മനുഷ്യൻ എത്ര നഷ്ടത്തിൽ ആയിരിക്കും ആ കച്ചവടം നടത്തുന്നത്, എത്ര കഷ്ടപ്പെട്ടാകും ജീവിതം തള്ളിനീക്കുന്നുണ്ടാവുക..ഇടക്കെങ്കിലും അവരെ ഗൗനിക്കാനും നമ്മുടെ ആവശ്യങ്ങൾ അവരെ കൂടി പരിഗണിച്ച് കൊണ്ടും നിറവേറ്റാൻ നമ്മൾ ശ്രമിക്കേണ്ടതുണ്ട്, മാത്രമല്ല അവർക്ക് എന്തെങ്കിലും സഹായം ചെയ്യാൻ ഗവണ്മെന്റിനോ നമുക്കോ എന്തെങ്കിലും കൂടുതൽ ചെയ്യാൻ കഴിയുമെങ്കിൽ അത്തരത്തിൽ മുന്നോട്ട് പോകുന്നതും ഏറെ ഗുണപ്രദമായിരിക്കും.