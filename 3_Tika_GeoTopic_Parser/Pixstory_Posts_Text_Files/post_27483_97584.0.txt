Archiviato il turno infrasettimanale di coppe europee e recuperi di campionato, torna in campo la Serie A per la 35esima e quartultima giornata della stagione 2021-2022. Nel sabato di anticipi, sono ben quattro i match in programma: alle 15.00, dopo la dolorosa sconfitta contro il Genoa, il Cagliari torna padrone del proprio 
destino affrontando in casa l’Hellas Verona, mentre il Napoli prova a rimettersi in carreggiata contro il Sassuolo per difendere il terzo posto dagli assalti della Juventus; alle 18.00, il piatto forte della giornata, con il derby della Lanterna che vede scontrarsi Sampdoria e Genoa in una partita decisiva in chiave salvezza; alle 20.45, chiude il sabato Spezia-Lazio, con i biancocelesti che sognano il sorpasso ai cugini della Roma. Tutti i match saranno trasmessi in diretta su Dazn, mentre l’anticipo delle 20.45 sarà, come di consueto, visibile anche sui canali Sky.

Foto: Instagram seriea