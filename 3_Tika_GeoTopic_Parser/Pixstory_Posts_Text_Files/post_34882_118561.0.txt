Se non fosse stato fermato dal Covid chissà che Wimbledon avrebbe disputato Matteo Berrettini. Il tennista romano, dopo l'operazione alla mano, ha raggiunto la sua terza finale in altrettanti tornei disputati, di due su due anche vinti, a Stoccarda e il Queen's. Il match per la vittoria dell'Atp 250 di Gstaad sarà disputato domani contro Casper Ruud, un avversario tutt'altro che semplice.

Berrettini arriva in finale dopo aver sconfitto Dominic Thiem in un match a senso unico. Due set, entrambi vinti rischiando quasi nulla, per 6-1 6-4. Il primo set in particolare ha visto Berrettini condurre completamente il gioco e portarsi sul 5-0, prima di concedere un gioco all'avversario. Nel secondo set all'azzurro basta rubare due volte la battuta a Thiem e chiudere la semifinale.

Contro Ruud per Berrettini sarà l'undicesima finale in carriera.