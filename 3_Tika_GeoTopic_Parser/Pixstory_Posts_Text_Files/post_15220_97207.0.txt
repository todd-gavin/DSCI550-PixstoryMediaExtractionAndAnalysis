La quarta dose di vaccino anti Covid e' stata somministrata solo al 13% degli immunodepressi e al 2,8% di over 80, anziani fragili e ospiti delle Rsa. Percentuali che mostrano una campagna "che arranca" e descrivono un "clamoroso flop". A descriverlo cosi', sulla base dei dati aggiornati al 27 aprile (ore 6) e' il presidente Gimbe Nino Cartabellotta.
   L'88,1% della popolazione ha ricevuto almeno una dose e l'86,5% ha completato il ciclo vaccinale. Sono 6,89 milioni i non vaccinati, di cui 2,75 milioni di guariti, protetti solo temporaneamente. Mentre la terza dose e' stata fatta dall'84% e 1,8 milioni sono candidati a riceverla subito.