Nuova tegola per la difesa della Juventus. Giorgio Chiellini sarà costretto a saltare qualche partita a causa di un problema al polpaccio. Il capitano bianconero sarà sicuramente assente giovedì con il Sassuolo in Coppa Italia e nel week end contro l'Atalanta in campionato, ma a rischio potrebbero esserci anche il derby e l'andata degli ottavi di finale di Champions League contro il Villareal. La sua presenza si valuterà anche dopo gli accertamenti al J Medical.

Per un difensore out ce n'è un altro che potrebbe rientrare in campo già giovedì. Si tratta di Bonucci che già da qualche giorno si allena con i compagni e contro il Sassuolo potrebbe vestire una maglia da titolare in vista proprio dell'Atalanta.