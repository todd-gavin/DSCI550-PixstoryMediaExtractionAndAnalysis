Dopo l’uscita di scena di Juventus e Inter dagli ottavi di finale di Champions League, oggi si sono svolti i sorteggi per le ultime due italiane rimaste in Europa. L’Atalanta, che ieri ha eliminato il Bayern Leverkusen, si batterà ai quarti di finale di Europa League contro i tedeschi del Lipsia, giocando il primo match in trasferta il prossimo 7 aprile. La Roma di José Mourinho, che ha eliminato gli olandesi del Vitesse in Conference League grazie alla rete al 91esimo di Abraham, pesca invece i danesi del Bodo/Glimt e giocherà il primo incontro all’Olimpico. Per quanto riguarda la Champions League, l’urna ha sorteggiato Manchester City-Atletico Madrid, Benfica-Liverpool, Chelsea-Real Madrid e Villareal-Bayern Monaco.

Foto: Instagram europaleague