Nella vittoria dell’Hellas Verona contro l’Udinese, Antonin Barak ha trovato il nono centro del suo campionato.

Una stagione spettacolare e ad alti livelli per il centrocampista ceco, che con Igor Tudor sembra aver completato definitivamente il suo processo di maturazione. Oltre ai 9 gol messi a segno fin qui, infatti, sono ben 4 gli assist serviti ai compagni.

Con la rete di oggi, il calciatore dell’Hellas è diventato il secondo centrocampista ad aver siglato più gol in questa stagione tra i cinque principali campionati europei. Meglio di lui, solamente Christopher Nkunku del Lipsia, a quota 11 centri.
Inoltre, raggiungendo quota 9 gol stagionali, Barak è solo il terzo centrocampista nella storia dell’Hellas Verona ad aver raggiunto questo traguardo. Prima di lui, Mascetti e Briegel.