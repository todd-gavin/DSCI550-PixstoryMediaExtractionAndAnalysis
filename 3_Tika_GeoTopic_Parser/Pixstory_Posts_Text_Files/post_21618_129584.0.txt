https://bengali.nenow.in/diaspora/statue-of-mahatma-gandhi-vandalised-in-new-york-second-attack-in-two-weeks/
মার্কিন যুক্তরাষ্ট্রের নিউইয়র্কের কুইন্স এলাকায় মহাত্মা গান্ধীর একটি মূর্তি ভাঙচুর করেছে দুর্বৃত্তরা। মন্দিরের সামনে স্থাপিত মহাত্মা গান্ধীর মূর্তি দুষ্কৃতীরা ভেঙে টুকরো টুকরো করে ফেলেছে। ১৬ আগস্ট ভোরে মার্কিন মূলুকে এই ঘটনাটি ঘটেছে।
সপ্তাহ দুয়েক আগেও আরেকবার মূর্তির ওপর হামলা হয়েছিল।
নিউইয়র্ক পোস্টে প্ৰকাশ, সাউথ রিচমন্ড হিলের শ্রী তুলসী মন্দিরের সামনে রাত প্রায় দেড় টা নাগাদ একদল দুর্বৃত্ত জাতীর পিতা মহাত্মা গান্ধীর মূর্তিকে স্লেজহ্যামার দিয়ে টুকরো টুকরো করে ভেঙে ফেলে।
নিউইয়র্ক পুলিশ বিভাগ (এনওয়াইপিডি) জানিয়েছে, ২৫ থেকে ৩০ বছর বয়সী ছয়জন পুরুষ সন্দেহভাজন দুটি গাড়িতে ঘটনাস্থল থেকে পালিয়ে গেছে।