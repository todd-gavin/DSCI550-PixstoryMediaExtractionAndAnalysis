Joan Laporta, il presidente del Barcellona, è al settimo cielo per aver portato in blaugrana Robert Lewandowski, uno degli attaccanti più prolifici degli ultimi anni. Sta ricostruendo un Barca che sembra in grado di poter nuovamente dire la sua sia in campionato che in campo europeo e questo è merito sia del tifoso numero 1 che dell'allenatore Xavi.

Il presidente però ha ancora un sogno: quello di veder chiudere la carriera di Messi con il Barcellona. Lo ha confessato in un'intervista quando gli è stato chiesto se fosse vero che proprio Xavi avesse chiesto di riportare l'argentino in catalonia. Laporta ha detto che è solo un "desiderio" che "vorrebbe vedere avverarsi" ma "che nessuna discussione" in tal senso "è iniziata".

Non c'è al momento quindi alcuna trattativa: "Il tempo di Messi al Barça non è finito come tutti avremmo voluto. Credo che il Barcellona abbia un debito morale con Messi. Vorremmo che la sua carriera si chiudesse con la maglia del Barça applaudita su tutti i campi, ovunque vada".