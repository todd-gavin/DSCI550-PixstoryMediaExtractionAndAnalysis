Ci siamo! Domani sarà il giorno in cui… “TUTTO ACCADE a San Siro”, l’attesissimo evento live di ALESSANDRA AMOROSO che illuminerà il prestigioso palco dello Stadio G. Meazza di Milano.

Nel corso degli anni Alessandra Amoroso ha sorpreso il pubblico con concerti indimenticabili e ora sarà la seconda artista italiana a salire su uno dei palchi più ambiti della musica pop e rock a livello internazionale, quello di San Siro.

La dimensione del live ha avuto un ruolo fondamentale nel percorso dell’artista che con concerti sempre all’avanguardia e innovativi, ogni volta è stata capace di stupire ed emozionare. “TUTTO ACCADE a San Siro”, 200esimo concerto nella sua carriera di Alessandra, non fa eccezione e si preannuncia come uno show totale per vivere insieme ai suoi fan un’esperienza travolgente e indimenticabile.

I biglietti per “TUTTO ACCADE a San Siro” sono disponibili in prevendita su TicketOne e su Vivaticket e nei punti vendita e prevendite abituali (info su www.friendsandpartners.it). 

Ultimi appuntamenti per il “Tutto Accade pop-up store”, lo store allestito presso la Fondazione Catella (Via Gaetano de Castillia, 28) di Milano: dopo il successo delle prime serate questa sera “Karaoke night” per ripassare tutti i brani più celebri di Alessandra prima dell’evento con pizza party e Coca-Cola e giovedì 14 luglio l’evento di chiusura con il “Tutto Accade a San Siro after party”.