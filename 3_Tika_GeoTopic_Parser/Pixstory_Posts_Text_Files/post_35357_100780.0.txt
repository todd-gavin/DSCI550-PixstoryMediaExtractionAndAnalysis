La super mascotte dell’Eintracht Frankfurt non potrà presenziare in vista della finale di Europa League a Siviglia. La triste notizia arriva questa mattina dopo il no delle autorità spagnole. Mascotte e simbolo della squadra tedesca da sempre, il rapace sorvola il cielo del Deutsche Bank Park in occasione delle gare casalinghe del Francoforte dal 2006. Non potrà invece librarsi in volo allo stadio Ramón Sánchez-Pizjuán di Siviglia. La legislazione iberica prevede infatti almeno 15 giorni di quarantena per l'ingresso di animali vivi nel Paese e inoltre sarebbe necessario il permesso dell'Uefa stessa. Un motivo in più per vincere l’attesissima finale contro gli scozzesi dei Rangers.