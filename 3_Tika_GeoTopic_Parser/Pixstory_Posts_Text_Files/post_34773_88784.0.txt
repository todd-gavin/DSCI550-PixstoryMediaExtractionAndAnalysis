Marcell Jacobs non si ferma più. Il velocista italiano, già oro nei 100 metri a Tokyo, si è portato a casa anche il primo posto ai Mondiali di Atletica di Belgrado nei 60 metri indoor. Non di certo la sua specialità, ma in cui è riuscito ugualmente a firmare il record europeo con il tempo di 6"41. Jacobs vedeva quasi favorito l'americano Coleman che alla fine è arrivato secondo. Al terzo posto il connazionale Bracy.

“L‘hanno presa male mi sa, avevano una brutta faccia", ha detto Jacobs intervistato da La Gazzetta dello Sport, "Sono stati gentili, per carità: si sono complimentati, Coleman mi ha detto ‘Ci vediamo alle outdoor’. Sono pronto, ho cominciato davvero ad accelerare dopo i 50".

Un'ultima battuta di Jacobs: "Non mi è sfuggito che alla vigilia hanno detto che avrebbero voluto l’uno-due. Hanno fatto 2-3, più o meno ci sono riusciti“.