“GLORIA FOREVER”, il progetto di UMBERTO TOZZI che, nell’anno del 70° compleanno dell’artista, celebra la musica e la carriera di uno dei più grandi cantautori del panorama musicale italiano, si arricchisce di 3 nuove date live quest’estate. I biglietti per le date di Taormina e Palermo saranno disponibili in prevendita da giovedì 12 maggio alle ore 12:00 su TicketOne.it e nei punti vendita abituali. Sono invece già disponibili in prevendita i biglietti per la data di Castelnuovo Di Garfagnana (LU). 
“GLORIA FOREVER” vedrà impegnato Umberto Tozzi per tutto il 2022. Nel corso dell’anno verrà infatti celebrato l’incredibile catalogo di un artista che ha fatto la storia della musica italiana, vendendo oltre 80 milioni di copie ed esibendosi sui palchi di tutto il mondo: dalle sue più famose e intramontabili hit, fino ad arrivare a quei brani meno noti al grande pubblico, tutti da riscoprire.Sugar ha acquisito il catalogo di Umberto Tozzi e per il 2022 è prevista un’importante valorizzazione di tutto il suo repertorio, con anche alcune sorprese che si delineeranno prossimamente. Anticipato dalle date estive, Umberto Tozzi sarà in concerto il prossimo inverno nei principali teatri italiani.