Niente da fare per Sebastian Vettel. Dopo aver saltato il primo GP della stagione 2022 di Formula 1 a causa Covid, il pilota tedesco quattro volte campione del mondo F1 sarà costretto a restare ancora una volta a guardare i suoi colleghi in tv: il pilota Aston Martin non si è ancora negativizzato e, dunque, non è potuto partire alla volta di Jeddah, dove nel fine settimana si svolgerà il GP Arabia Saudita. A sostituirlo ci sarà ancora il connazionale Nico Hulkenberg, ormai al suo quinto gran premio da riserva da quando è iniziata la pandemia 
da coronavirus. 

Foto: Instagram astonmartinf1