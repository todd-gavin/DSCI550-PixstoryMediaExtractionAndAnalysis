L'intesa per il momento sembra esserci come ai vecchi tempi. Ma in realtà è ancora troppo presto per tirare conclusioni, anche se l'inizio è sembrato positivo. La coppia Laurato-Lukaku si è già messa in mostra nella prima amichevole dell'Inter. Di fronte non c'era una squadra impegnativa, anzi, l'FC Milanese gioca in Prima Categoria, ma nel 10-0 finale il duo d'attacco è andato a segno tre volte.

Ad aprire la giornata ricca di gol ci ha pensato Correa, prima che Lukaku una volta e Lautaro Martinez due portassero il risultato sul 3-0. Prima frazione che si è chiusa sul 4-0 per la rete del neoacquisto Asllani.

Ripresa con tanti cambi e con più gol, soprattutto da parte dei più giovani o di chi è destinato a partire come Pinamonti e Lazaro, entrambi a segno una volta. Doppietta per il giovane Fontarosa. A chiudere il match Curatolo e Sangalli.