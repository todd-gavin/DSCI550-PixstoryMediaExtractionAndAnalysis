Una meravigliosa Atalanta ribalta il Bayer Leverkusen nella gara di andata degli ottavi di Europa League. I bergamaschi, dopo essere andati sotto dopo pochi minuti di gioco, alzano la testa e con un rapido uno-due targato Malinovskyi e Muriel cambiano volto alla gara. Nella ripresa un altro gol del colombiano porterà sul 3-1 i nerazzurri che nel finale concedono il gol che accorcia le distanze a Diaby. Sfida intensissima tra le due compagni che ora dovranno giocarsi il tutto per tutto tra una settimana in Germania. Senza la regola dei gol doppi in trasferta, non più valida da quest’anno, l’Atalanta si ritrova in vantaggio e con il morale alle stelle dopo una grande prestazione e
una dimostrazione di forza in campo europeo.