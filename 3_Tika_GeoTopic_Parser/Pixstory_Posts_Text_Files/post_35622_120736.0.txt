"Un grande ritorno, questa volta in pianta stabile, per una delle certezze bianconere della scorsa stagione. Nehuen Perez è di nuovo un giocatore dell’Udinese, prelevato a titolo definitivo dall'Atletico Madrid. Il difensore argentino si è legato al nostro club sottoscrivendo un contratto fino al 30 giugno 2027. Nehuen, è un difensore giovane e di prospettiva che ha dato prova delle sue qualità già nella passata stagione vissuta in Friuli dove ha giocato 22 partite tra campionato e Coppa Italia consolidandosi anche come presenza stabile nel giro della nazionale argentina.
Rappresenterà, dunque, un valore aggiunto per la difesa bianconera garantendo leadership e doti tecniche di primo livello al gruppo guidato da mister Sottil. Bentornato Nehuen!" Con questo comunicato ufficiale il club bianconero dà il bentornato al difensore che è ormai un punto fermo della formazione friulana.