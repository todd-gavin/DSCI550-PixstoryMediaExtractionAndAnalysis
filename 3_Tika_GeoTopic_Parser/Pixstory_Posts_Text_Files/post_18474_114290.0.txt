La Coppa del Mondo vinta dall'Italia nel 1982 - a quarant'anni da quel trionfo - sarà esposta nel portico della sede della Figc a Roma. In questo modo la Federazione vuole celebrare un momento di gioia e di orgoglio nazionale insieme a tutti gli italiani. 

Sono infatti immagini della memoria di tutti la corsa di Tardelli in finale contro la Germania o i gol di Paolo Rossi che hanno portato la Nazionale alla conquista della terza Coppa del Mondo.

Il trofeo sarà esposto lunedì 11 luglio dalle ore 9 alle ore 18 nel portico di via Gregorio Allegri, accanto all'ingresso della Figc.