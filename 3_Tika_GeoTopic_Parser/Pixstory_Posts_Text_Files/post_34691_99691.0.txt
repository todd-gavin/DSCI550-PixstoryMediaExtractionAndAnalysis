“Il mio contratto col Psg termina a giugno. Mi piacerebbe rimanere, ma non sono certo che la società abbia gli stessi desideri che ho io”. Parole di Angel Di Maria che aprono uno spiraglio anche alla Juventus, squadra che già in passato si era interessata all’argentino. Il suo contratto è in scadenza e al momento il Paris Saint Germain non gli ha proposto il rinnovo. 

Se Di Maria non dovesse rimanere a Parigi vorrebbe giocare in una squadra in Europa, meglio se fa anche la Champions League. “Se non firmerò col Psg, cercherò di vedere se c’è la possibilità di trovare una squadra in Europa per arrivare nel miglior modo possibile al Mondiale in Qatar, sempre se sarò convocato”.

La sensazione è che i bianconeri potrebbero fare un tentativo per rinforzare la rosa che perderà Dybala. Di Maria però ha quasi 35 anni, non è più giovanissimo, e l’ingaggio da proporgli sarebbe sicuramente da top. La partita si risolverebbe in un attimo invece se il Psg lo volesse tenere: direbbe subito di sì.