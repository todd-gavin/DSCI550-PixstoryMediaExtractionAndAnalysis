Sarà Juventus-Inter la finale di Coppa Italia 2022. Battendo 2-0 la Fiorentina in casa, i bianconeri si sono assicurati di giocare l’ultimo atto della competizione contro i nerazzurri che, il giorno prima, avevano battuto il Milan nella semifinale di ritorno. 

Il successo degli uomini di Allegri è arrivato con un gol per tempo e con una prestazione più convincente delle ultime in campionato. In rete Bernardeschi - ex viola - nella prima frazione grazie a un tiro dopo stop di petto a porta sguarnita per un’uscita a vuoto di Dragowski. Il raddoppio a partita praticamente finita con Danilo che ha concluso una splendida azione personale di Cuadrado.

Per la Juventus questa sarà l’undicesima finale di Coppa Italia di fila. Allegri, sulla sfida contro l’Inter, ha detto: “Non so chi sarà favorita, noi andiamo a Roma per giocarci questa finale poi vedremo chi la spunterà... con l’Inter sarà una finale stimolante. Siamo sfavoriti? Vediamo”.