Mancano ancora due anni alla scadenza del contratto di Rafael Leao, uno dei protagonisti della stagione trionfale, ma il Milan vorrebbe evitare di perderlo tra 12 mesi a parametro zero e quindi sta dialogando con il giocatore per poter rinnovare. Anzi, più che con l'attaccante portoghese i dirigenti stanno trattando con Mendes, il nuovo procuratore con cui, al momento, il Milan non ha trovato un accordo.

Il quotidiano Il Giornale parla di un'offerta fatta dal club a Leao: il nuovo contratto prevederebbe un ingaggio di 4,5/5 milioni di euro a stagione, mentre la richiesta è di 7 all'anno. Il punto d'incontro è ancora lontano. In più il giornale ha fatto sapere che il procuratore vorrebbe anche la rimozione della clausola di rescissione fissata a 150 milioni di euro. I dialoghi sono in corso.