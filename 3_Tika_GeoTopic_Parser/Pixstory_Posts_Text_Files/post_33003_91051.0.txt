Giornata dolceamara per i colori azzurri agli europei di Budapest. Nella finale per l'oro della classe -74kg Frank Chamizo manca la tripletta, perdendo in finale contro lo slovacco Tajmuraz Salkazanov, vice campione del mondo in carica. Niente da fare neanche per il bronzo di Tokyo nei -97kg, Abraham Conyedo, che nella finale per il bronzo nella sua nuova categoria dei -125kg è sconfitto dall'esperto polacco Robert Baran. Brava, infine, Enrica Rinaldi, che domani sfiderà per il bronzo nei -76kg la romena Catalina Axente.