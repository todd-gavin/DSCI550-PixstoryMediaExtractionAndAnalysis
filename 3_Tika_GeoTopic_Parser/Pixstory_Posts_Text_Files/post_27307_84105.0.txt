Da Philosophy il teatro e ‘ metafora di un un’esperienza umana in cui passato e futuro si fondano in un presente fatto su misura per ciascun individuo.
Per la stagione Autunno/Inverno 2022, Lorenzo Serafini mette in scena uno show, che arricchito da una performance dell’artista francese Lucky Love, comunica un messaggio di libertà, indipendenza e inclusività.
Richiami al mondo dei cabaret berlinesi che nel turbinio edonistico degli anni d’oro della Repubblica di Weimar spopolavano su Friedrichstraße e alle illustrazioni di Jeanne Mammen, famosa artista attiva in quel periodo storico, si fondono con accenni punk, ispirati al look irreverente e glamour di Siouxsie Sioux.
Come i limiti di genere si confondono, così si abbattono le barriere tra il giorno e la notte, il quotidiano e lo speciale. La femminilità tipica del brand si arricchisce di nuove sfumature: sensuale negli abiti point d’esprit dalle maliziose trasparenze, oppure audace con le giacche in faux fur indossate sopra a culottes in paillettes.
Spalle importanti, lunghezze mini o maxi, silhouette avvitate, spacchi e scolli profondi si alternano in un gioco di contrasti e nuovi equilibri.
Diversità, unicità visti come valori non negoziabili.