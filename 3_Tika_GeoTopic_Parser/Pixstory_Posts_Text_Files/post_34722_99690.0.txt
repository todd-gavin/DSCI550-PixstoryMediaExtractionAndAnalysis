Tra poche ore andrà in scena l’ultimo atto della Coppa Italia. A contendersela Inter e Juventus che hanno eliminato rispettivamente Milan e Fiorentina nelle semifinali. Quella di questa sera sarà una partita secca, senza andata e ritorno e le squadre giocheranno allo Stadio Olimpico di Roma. 

Fondamentale per entrambi gli allenatori riuscire a sollevare il trofeo. Simone Inzaghi dopo la sconfitta nel recupero di campionato con il Bologna vede lo scudetto sempre più lontano e a due giornate dal termine rischia di aver fatto una cavalcata fino all’ultimo ma inutilmente. Allegri invece ha “condotto” la Juventus verso la sua peggiore stagione da diversi anni, culminata con il quarto posto (per ora) e con una cocente eliminazione dalla Champions League per mano del Villareal. La sensazione è che la Coppa Italia potrebbe evitare il fallimento totale bianconero.

La Juventus dovrebbe iniziare con il tridente Dybala, Morata e Vlahovic, mentre l’Inter si affida al sempre presente Lautaro Martinez supportato da Dzeko. In porta nella Juventus ci sarà Perin, l’estremo difensore della Coppa Italia.

Probabili formazioni

Juventus: Perin; Danilo, Chiellini, De Ligt; Alex Sandro; Zakaria, Rabiot; Cuadrado, Dybala, Morata; Vlahovic. All. Allegri

Inter: Handanovic; Skriniar, De Vrij, Bastoni; Dumfries, Barella, Brozovic, Calhanoglu, Perisic, Lautaro Martinez, Dzeko. All. Inzaghi