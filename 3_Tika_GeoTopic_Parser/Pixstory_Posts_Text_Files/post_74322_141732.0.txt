ज्ञानवापी श्रृंगार गौरी मामले में सोमवार को आएगा फैसला, अलर्ट मोड पर वाराणसी पुलिस
वाराणसी में सुरक्षा कड़ी कर दी गई और निषेधाज्ञा लागू कर दी गई क्योंकि जिला अदालत सोमवार को ज्ञानवापी मस्जिद-शृंगार गौरी मामले में याचिका की सुनवाई पर एक आदेश देगी।
जिला न्यायाधीश एके विश्वेश ने पिछले महीने सांप्रदायिक रूप से संवेदनशील मामले में आदेश 12 सितंबर तक के लिए रिजर्व रख लिया था। पुलिस आयुक्त ए सतीश गणेश ने रविवार को कहा कि वाराणसी आयुक्तालय में निषेधाज्ञा जारी कर दी गई है और अधिकारियों को अपने-अपने क्षेत्रों में धार्मिक नेताओं से बातचीत करने को कहा गया है ताकि शांति बनी रहे.
हिंदू पक्ष ने निचली अदालत में दावा किया था कि ज्ञानवापी मस्जिद-श्रृंगार गौरी परिसर के वीडियोग्राफी सर्वेक्षण के दौरान एक शिवलिंग मिला था लेकिन मुस्लिम पक्ष ने इसका विरोध किया था।