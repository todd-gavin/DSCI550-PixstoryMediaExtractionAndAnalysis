Aurelio Andreazzoli analizza la brutta sconfitta per 4-1 contro l'Udinese: “Oggi abbiamo perso, è mancato proprio il risultato, pesa questo, avevamo altre aspettative per oggi. Abbiamo affrontato una squadra in fiducia e forte sia fisicamente che tatticamente. Abbiamo pagato questo. In definitiva se guardiamo i numeri della gara sono in equilibrio, ma non sono i numeri che indicano il risultato, sono i vari momenti, i duelli. Dobbiamo guardare alla prossima partita non alla prossima stagione, in tanti ragionano così non solo tu che fai la domanda. Io sto molto attento ai particolari, non abbiamo fatto ancora niente, abbiamo perso tante occasioni per chiudere i discorsi.'