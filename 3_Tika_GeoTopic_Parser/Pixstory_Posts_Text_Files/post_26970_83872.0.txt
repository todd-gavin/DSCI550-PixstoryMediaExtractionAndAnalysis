Galib Gassanof e Luca Lin sono due giovani ragazzi con un senso della contemporaneità straordinaria che permette loro di vedere e amare ogni tipologia di umanità, cosa a cui la moda non è troppo abituata a fare.
Nel loro cast viene dato spazio a tutte le età, i generi e le taglie: donne in dolce attesa che vogliono sentirsi belle e sensuali così come le persone con disabilità fisiche.
I capi ibridi del marchio caratterizzati da una metà seriosa costituita da un blazer mentre l’altra parte è un’esplosione di tulle colorato rimangono presenti ma lasciano che linee più pulite e tagli si innestino per compiacere più persone e valorizzare ogni tipologia di corpo.
Vediamo apparire nuovi pattern provenienti da opere d’arte digitalizzate e modificate dal duo artistico.
Banconote antiche, francobolli doganali e altri reperto di una Cina d’inizio XX secolo raccontano le origini di uno degli stilisti, Luca Lin.
Compare la prima borsa realizzata dall’innovativo marchio: la Ruffle Bag, che per onestà intellettuale non poteva non essere in tulle.
Chiude la sfilata un’icona amica del duo: la performer Elenoire Ferruzzi. L’icona trans sfila in un abito nero degno di una sfilata Haute Couture Parigina scoprendo le lunghe e magrissime gambe che 4 mesi di coma in terapia intensiva a causa del Covid le hanno lasciato.
L’ennesima lotta per sopravvivere, per stare bene, per essere sè stessa che la Ferruzzi ha vinto anche stavolta e rende impossibile non emozionarsi al suo passaggio.