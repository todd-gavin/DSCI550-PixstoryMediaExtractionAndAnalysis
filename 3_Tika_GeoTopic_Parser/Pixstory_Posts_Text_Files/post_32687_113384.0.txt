Rafael Nadal supera in tre set 6-4 6-2 7-6 l'olandese Botic Van de Zandschulp e prosegue la sua corsa verso il grande slam, approdando ai quarti di finale di Wimbledon. Il tennista spagnolo se la vedrà mercoledì con l'americano Taylor Fritz, che ha demolito l'australiano Kubler 6-3 6-1 6-4. Ha dovuto sudare le proverbiali sette camicie l'australiano Nick Kyrgios per superare l'ostico americano Brandon Nakashima, battuto al quinto per 4-6 6-4 7-6 3-6 6-3. Se la vedrà nei quarti con il cileno Christian Garin, che ha ribaltato un altro australiano, Alex de Minaur, per 2-6 5-7 7-6 6-4 7-6. In campo femminile l'ex n.1 Simona Halep ha travolto 6-1 6-4 la n.4 Paula Badosa, mentre l'ex... di Berrettini, Alja Tomljanovic, ha superato in tre set 4-6 6-4 6-3 la francese Cornet, giustiziera negli ottavi di Iga Swiatek. Ai quarti anche la kazaka Rybakina e l'americana Anisimova.