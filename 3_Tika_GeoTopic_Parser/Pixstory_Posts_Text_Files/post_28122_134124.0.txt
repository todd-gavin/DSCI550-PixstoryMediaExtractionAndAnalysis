Serie A: il Napoli fermato dalla Fiorentina, sei squadre in vetta a quota 7 punti

La serata dei posticipi della domenica di Serie A era particolarmente attesa per via delle possibilità del 
Napoli, impegnato in trasferta contro la Fiorentina, di andare in fuga a pieni punti (9) in caso di vittoria. I 
viola di Vincenzo Italiano hanno però ingabbiato l’11 guidato da Luciano Spalletti e il match si è chiuso con 
un pareggio a reti bianche: questo significa, dunque, che al comando della classifica del campionato ci sono 
adesso ben sei squadre, con i partenopei che si trovano appaiati a Milan, Lazio, Atalanta, Torino e Roma a 
quota 7 punti. Nell’altro posticipo delle 20.45, pari per 1-1 tra Lecce ed Empoli: al gol dei toscani al 22esimo 
con Parisi ha riposto al 40esimo il giallorosso Strefezza. Il campionato di calcio giocherà adesso tra martedì
e giovedì per il primo turno infrasettimanale della stagione 2022-2023. 

Foto: Instagram @acffiorentina