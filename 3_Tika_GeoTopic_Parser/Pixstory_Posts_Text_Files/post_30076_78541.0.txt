i Mondiali di nuoto di Fukuoka sono rinviati al 2023. La rassegna iridata si sarebbe dovuta svolgere, dopo un primo rinvio, in Giappone dal 13 al 29 maggio 2022. La decisione è stata determinata dall’emergenza pandemica.
Il mondiale si svolgerà, quindi dal 14 al 30 luglio del 2023. Rinviati a data da destinarsi i mondiali master. “La decisione - si legge nella nota ufficiale - è stata assunta dal bureau, in accordo con il comitato organizzatore e con le istituzioni giapponesi, a causa dell'evolversi della pandemia che non consente di gestire in piena sicurezza l'arrivo e la permanenza delle squadre a Fukuoka e perché, considerate le diverse legislazioni nazionali, sarebbe impossibile garantire a tutti l'ingresso nel paese asiatico”.
Di conseguenza slittano al gennaio 2024 i mondiali di Doha (in programma nel 2023).