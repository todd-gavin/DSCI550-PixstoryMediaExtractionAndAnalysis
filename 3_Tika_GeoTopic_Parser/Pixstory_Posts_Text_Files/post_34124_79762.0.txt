Notizia clamorosa direttamente dalla casa dell’Ajax: il club olandese ha sollevato dall’incarico di direttore sportivo Marc Overmars, che lascerà il club con effetto immediato. 

A seguito di alcuni colloqui dei giorni passati, la dirigenza dei lancieri ha preso la decisione definitiva. Dietro l’addio, una serie di messaggi spinti e inappropriati inviati ad alcune colleghe: «Mi vergogno, non mi ero reso conto di star oltrepassando il limite. La cosa mi è stata chiarita nei giorni scorsi. Chiedo scusa. È un comportamento inaccettabile. Posso solo lasciare l’Ajax».

Nei prossimi giorni verrà fatta luce sull’accaduto.

Crediti foto: Voetbal International