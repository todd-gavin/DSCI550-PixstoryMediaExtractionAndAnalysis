Nikita Mazepin, pilota Haas in Formula 1 fino all’invasione dell’Ucraina da parte della Russia, ha confermato di aver citato in giudizio la sua ex squadra per il mancato pagamento degli ultimi stipendi. “Quando il contratto è terminato – ha spiegato a Championat il 23enne – la Haas era in arretrato con il mio stipendio e le somme dovute non mi sono ancora state versate. Sono dell’avviso che ogni impiegato dovrebbe ottenere un compenso almeno fino all’ultimo momento in cui ha prestato servizio e, probabilmente, avere anche una buonuscita. Mi rendo conto che al momento tutto il mondo è contro di me, ma in questo caso stiamo parlando 
di obbligazioni contrattuali che non sono state adempiute”.

Foto: Instagram haasf1team