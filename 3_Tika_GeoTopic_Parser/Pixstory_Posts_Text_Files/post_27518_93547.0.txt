La nuova era del programma Gran Turismo della Ferrari è iniziata. Nelle scorse ore, ha infatti debuttato sulla pista di Fiorano la nuovissima Ferrari 296 GT3, destinata a raccogliere il testimone della vincente Ferrari 488 ancora impegnata nei campionati sportivi del 2022. Al volante si sono alternati l’esperto Andrea Bertolini, storico pilota Factory del Cavallino, e Alessandro Pier Guidi, due volte campione del mondo Wec proprio con la rossa, che è stato il primo a sedersi ai comandi della nuova belva di Maranello. La nuova GT3 dovrebbe debuttare ufficialmente nei campionati a partire dalla stagione 2023.