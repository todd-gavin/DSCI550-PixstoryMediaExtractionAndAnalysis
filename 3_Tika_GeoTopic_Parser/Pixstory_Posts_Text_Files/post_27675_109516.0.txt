È iniziato in Kenya il fine settimana dell’attesissimo Safari Rally, sesto appuntamento del Mondiale WRC 2022. Alla partenza dal quartier generale di Nairobi, è stato il “solito” Sebastien Ogier – tornato protagonista in questo weekend al volante della Toyota GR Yaris Rally1 dopo l’esperienza alla 24 Ore di Le Mans – a iniziare con il piede giusto. Il campionissimo transalpino ha chiuso la prima prova speciale in 3:18.8, rifilando sei decimi di secondo al rivale di casa Hyundai, Thierry Neuville, e 1.1 secondi al vincitore del Rally Italia Sardegna, Ott Tanak. Buon inizio anche per l’altro attesissimo specialista degli sterrati: Sebastien Loeb è 
infatti quinto con la sua Ford Puma Rally1, a 1.8 secondi dal rivale Ogier e alle spalle anche della Toyota di Elfyn Evans. Un po’ in difficoltà, invece, il leader del campionato Kalle Rovanpera, finito largo in una delle curve della prima frazione, rischiando il cappottamento prima di essere comunque costretto a rallentare a causa di una foratura.

Foto: Instagram officialwrc