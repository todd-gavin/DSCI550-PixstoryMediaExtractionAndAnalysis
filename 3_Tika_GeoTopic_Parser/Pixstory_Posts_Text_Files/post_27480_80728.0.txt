Doveva essere una giornata di potenziale scorpacciata per la delegazione azzurra alle Olimpiadi invernali di e invece è stata una giornata dal sapore agrodolce. Nonostante i due bronzi che fanno schizzare a quota 10 podi (nono posto nel medagliere) l’Italia a Pechino 2022, la grande delusione è arrivata dal quartetto femminile del SuperG, tutte rimaste fuori da un podio che sembrava alla portata. Federica Brignone, soltanto settima, ha poi spiegato il risultato deludente parlando della “banalità” di una pista poco tecnica, in cui era 
molto complicato fare la differenza. Nella serata cinese, poi, Arianna Fontana è stata squalificata dalla finale dei 1000 metri dello short track: la leggenda azzurra, a caccia della storica decima medaglia olimpica che sarebbe stata un record assoluto, è infatti caduta travolgendo l’atleta statunitense, rimediando anche la pesante sanzione da parte dei giudici di gara. 

Foto: Instagram federicabrignone