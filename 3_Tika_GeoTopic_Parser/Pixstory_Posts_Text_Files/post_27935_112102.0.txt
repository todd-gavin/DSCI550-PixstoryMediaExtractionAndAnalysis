Il Palermo, fresco di promozione in Serie B dopo aver vinto i playoff di C contro il Padova, entra nella sua nuova era. La squadra rosanero è stata infatti ufficialmente acquistata dal City Football Group, colosso calcistico che fa riferimento allo sceicco Mansour e che detiene il Manchester City, oltre ad altri 10 club in tutto il pianeta. Il gruppo, al primo acquisto di una squadra di calcio in Italia, ha comprato l’80% delle quote 
del Palermo Calcio da Dario Mirri – che terrà il ruolo di Presidente – per una cifra dai 12 ai 15 milioni di euro. Lunedì la conferenza stampa di presentazione dell’accordo allo stadio Renzo Barbera di Palermo. 

Foto: Instagram palermofficial