Francesco Bagnaia e la sua Ducati rosso fuoco firmano la pole position del Gran Premio di Germania al Sachsenring. Stavolta non arriva il record del tracciato, che comunque Bagnaia aveva messo in cassaforte nelle FP3 in 1:19.765. Fa troppo caldo e per la pole basta un comunque sontuoso 1:19.931. In prima fila con l'italiano, però, la sua ombra Fabio Quartararo con la Yamaha, e l'altro francese Johann Zarco con la Ducati. Seconda e terza fila di moto italiane, con Aleix Espargaro (Aprilia), Fabio Di Giannantonio (bravo! Ducati) e Jack Miller (Ducati) in seconda, e Marini (Ducati), Martin (Ducati) e Vinales (Aprilia). Gli altri italiani: 11° Bezzecchi, 17° Bastianini (in difficoltà), 19° Dovizioso e 20° Morbidelli.