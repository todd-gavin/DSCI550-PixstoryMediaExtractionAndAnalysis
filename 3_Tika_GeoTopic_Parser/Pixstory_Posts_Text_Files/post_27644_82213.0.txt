Arianna Fontana non si ferma più. La forte pattinatrice nata a Sondrio ha infatti centrato la terza medaglia in questa edizione dei Giochi olimpici invernali, portando a casa un argento nei 1500 metri donne dello short track (dopo l’argento nella staffetta mista e l’oro nei 500 metri). Una gara in teoria non perfettamente adatta alle doti velocistiche dell’azzurra classe ’90, che ha stupito tutti entrando definitivamente nella leggenda dello sport tricolore. Per Arianna si tratta infatti della medaglia olimpica numero 11 in carriera, un record assoluto per un italiano nelle competizioni a Cinque cerchi, sia estive che invernali. L’Italia, intanto arriva a quota 15 podi grazie al bronzo della staffetta maschile nello short track.

Foto: Instagram aryfonta90