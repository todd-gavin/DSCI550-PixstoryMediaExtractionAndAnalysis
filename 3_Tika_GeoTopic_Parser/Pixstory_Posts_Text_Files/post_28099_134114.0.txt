MotoGP, la Suzuki a Misano sostituisce Mir con il giapponese Watanabe

L’infortunio occorso a Joan Mir in seguito alla violenta caduta del GP d’Austria al Red Bull Ring ha reso 
necessari almeno 15 giorni di riposo prima di effettuare una nuova valutazione delle condizioni della 
caviglia malconcia. Il pilota spagnolo della Suzuki, dunque, non potrà essere in sella alla sua MotoGP nel 
prossimo weekend, dove il Motomondiale scenderà in pista sul circuito di Misano Adriatico dedicata a 
Marco Simoncelli. A sostituire il campione del mondo 2020 non ci sarà però, come inizialmente paventato, 
Danilo Petrucci, ma un nome “interno”: a debuttare nella massima serie a due ruote ci sarà infatti il 31enne 
Kazuki Watanabe, già membro del Suzuki Endurance Racing Team nonché impegnato in passato in cinque 
gare come wildcard tra Moto2 e classe 250. 

Foto: Instagram @suzukimotogp