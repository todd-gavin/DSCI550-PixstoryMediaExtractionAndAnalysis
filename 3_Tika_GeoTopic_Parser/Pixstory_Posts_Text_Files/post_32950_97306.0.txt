Una beffa atroce per la nazionale italiana di curling misto, campione olimpica in carica. Non sono bastate 6 vittorie su 9 nel girone per qualificarsi alla fase a playoff dei campionati mondiali, infatti. Oggi è arrivato il successo con la Finlandia per 10-3, ma i risultati provenienti delle altre piste hanno condannato gli azzurri Stefania Constantini e Sebastiano Arman (che ha sostituito in questi mondiali il titolare Amos Mosaner). Si sono qualificate ai playoff Svizzera, Svezia e Norvegia, tutte e tre con sette vittorie e due sconfitte, mentre dall'altro girone la Scozia (9-0), il Canada 8-1) e la Germania (6-3). In virtù di questi risultati l'Italia chiude al settimo posto la sua esperienza iridata.