Il Manchester City torna al design anni '60 e '70 per la seconda maglia che, lo stesso club inglese non manca di sottolinearlo, è ispirata dal Milan. A strisce rossonere come sessant'anni fa quando il City vinse la FA Cup del 1969 e proseguì con la conquista della Coppa delle Coppe e della Coppa di Lega nella stagione successiva, quest'anno torna ma con una differenza da allora e dalla maglia del Milan.

La nuova seconda maglia è sì a strisce rosse e nere ma non sono più verticali, ma diagonali, mentre le maniche sono interamente colorate di nero. Gli inserti e lo sponsor tecnico, Puma, sono invece gialli e molto visibili sullo sfondo scuro del tessuto.

Il nuovo kit è stato presentato sui social con un video girato tra Manchester e Milano, proprio a rimarcare l'ispirazione. Non mancano immagini di tre giocatori che hanno fatto la storia recente del Milan: Alessandro Nesta, Paolo Maldini e Filippo Inzaghi.