La sede della sfilata Cruise 2023 di Louis Vuitton, di cui si sapeva finora solo la data (il 12 maggio), sarà il Salk Institute di San Diego, come anticipa wwd.com: un gioiello dell’architettura brutalista, progettato da Louis Kahn e affacciato sull’Oceano Pacifico, sulla scia di altre location di forte impatto individuate dal direttore creativo Nicolas Ghesquière, tra cui la Bob Hope Estate disegnata da John Lautner a Palm Springs, il Miho Museum di Kyoto a opera di Ieoh Ming Pei, la Fondation Maeght ideata da Josep Lluís Sert in Costa Azzurra e il Twa Flight Center all’aeroporto Jfk di New York, firmato Eero Saarinen.