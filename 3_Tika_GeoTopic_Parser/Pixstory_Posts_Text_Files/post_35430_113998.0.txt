Colpo in entrata per il Torino che sta per sostituire il partente Brekalo. Stando alle ultime indiscrezioni il club granata avrebbe chiuso l'accordo con il Marsiglia per l’esterno offensivo Nemanja Radonjic. Grazie ad un blitz nella notte Urbano Cairo ha prelevato il giocatore che dovrebbe dunque svolgere le visite mediche già nelle prossime ore. Si tratta di un'operazione da 2 milioni totali con la formula del prestito con obbligo di riscatto.