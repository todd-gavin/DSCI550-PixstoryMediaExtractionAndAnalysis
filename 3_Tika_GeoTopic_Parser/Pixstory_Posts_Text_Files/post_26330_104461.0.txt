Sono passati solo pochi giorni dall’ultima sfilata con la presentazione della nuova collaborazione con adidas ma Balenciaga ora torna più forte che mai svelando la nuova campagna Autunno Inverno 2022/2023 scattata dalla fotografa Nadia Lee Cohen. Bella Hadid è protagonista mentre posa eterea in un look total denim con giacca, jeans oversize e intimo nero a vista. La potenza del denim oversize risiede proprio qui, in un look effortless che risulta essere anche iper sensuale.
In due scatti, la Hadid posa in topless: una volta da sola e un’altra abbracciata al modello Abdou Diop.
La nuova campagna Balenciaga mostra le borse Lindsey, Crush e Crocs appena lanciate, nonché i nuovi modelli di XX, Hourglass, Everyday Tote e Le Cagole.