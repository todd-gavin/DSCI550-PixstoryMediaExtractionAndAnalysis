Qualcuno si chiede se le modelle siano poi arrivate, non si sa dove, ma quella passerella era talmente lunga che la fine non si vedeva nemmeno.
Alla fine è questo che ci si aspetta da Ferrari, no? Lunghi rettilinei percorsi, con stile, nel minor tempo possibile.
Rocco Iannone, direttore creativo della nuova avventura del Cavallino Rampante, nel backstage ha speso alcune parole per descrivere come, da pilota, voglia portare questo progetto: «Ferrari è un sistema in cui la ricerca estetica non è mai disgiunta dall’etica espressa nella propria storia e nei propri valori, e credo che proprio da questo sia nato il suo mito, diventato negli anni emblema di italianità, di design e di ricerca tecnologica. Ma soprattutto, sintesi di quella capacità di progetto che è tipica della creatività italiana».