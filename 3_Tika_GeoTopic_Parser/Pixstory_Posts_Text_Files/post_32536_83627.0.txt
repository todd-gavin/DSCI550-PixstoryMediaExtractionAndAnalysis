Jannik Sinner, evidentemente ancora non al massimo della forma dopo il covid e il cambio di allenatore, perde nettamente 6-3 6-3 dall'amico e compagno di doppio, il polacco Hubert Hurkacz, nei quarti del torneo ATP 500 di Dubai. L'altoatesino, a causa di questa sconfitta, cederà anche la top ten al polacco, che lo sorpasserà nel ranking ATP. E a proposito di ranking, la sconfitta a sorpresa di Novak Djokovic contro il ceco Vesely costa al campione serbo la prima posizione, che da lunedì prossimo sarà appannaggio del russo Daniil Medvedev, impegnato questa settimana nel torneo di Acapulco.