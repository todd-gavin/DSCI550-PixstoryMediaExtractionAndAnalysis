Oggi, 1 febbraio 2022, si celebra la giornata internazionale del velo islamico.
Il World Hijab Day venne lanciato nel 2013 da Nazma Khan, statunitense originaria del Bangladesh, e ora viene celebrato da ben 190 paesi in tutto il mondo.

Lo scopo di questa giornata è invitare le donne appartenenti a qualsiasi culto, religione e background, ad indossare per un giorno intero l’hijab (velo islamico). 
Questo permetterebbe a chi solitamente non lo utilizza di immedesimarsi nell’esperienza quotidiana delle donne velate musulmane, con tanto di discriminazioni e difficoltà.

L’iniziativa ha subito però mosso grandi conflitti tra il mondo tradizionalista islamico e il mondo femminista occidentale.

Per il femminismo occidentale laico tutte le religioni usano il corpo delle donne sancendo e istituzionalizzando la disparità di potere attraverso il dress code nello spazio pubblico. Ciò si manifesta anche nel coprire il capo, quindi il velo non sarebbe altro che espressione di un’oppressione religiosa misogina. 

Il termine ‘Hijab’ (derivante dalla radice ḥ-j-b, "rendere invisibile, celare allo sguardo, nascondere, coprire") inoltre indica proprio qualsiasi barriera di separazione posta davanti a un essere umano, o a un oggetto, per sottrarlo alla vista o isolarlo.

Se da un lato questa giornata può essere interpretata come la festa dell’orgoglio delle donne velate islamiche che portano avanti la missione di combattere la discriminazione sensibilizzando ed educando, dall’altra esistono vari gruppi di attiviste femministe islamiche (tra cui le sei voci protagoniste del film ‘women leaving islam’, lanciato provocatoriamente lo stesso primo febbraio 2021) che in corrispondenza di questa giornata condividono hastag come #nohijabday ‘to challenge religious misogyny’, sfidando la misoginia religiosa. 

Per avvicinarsi più al tema consiglio la lettura di ‘Sexual Ethics and Islam’ di Kecia Ali