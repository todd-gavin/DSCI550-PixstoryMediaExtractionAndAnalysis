Nonostante un secondo set poco convincente, Jannik Sinner supera 6-2 7-6 il serbo Krajinovic e si qualifica, per la prima volta in carriera, ai quarti di finale del Masters 1000 di Roma. Domani il giovane italiano affronterà il n.4 del seeding, il greco Stefanos Tsitsipas che ha eliminato in tre set 4-6 6-0 6-3 il russo Khachanov. Dalla stessa parte del tabello il tedesco Zverev ha superato 6-3 7-6 l'australiano Alex De Minaur e se la vedrà contro il cileno Christian Garin, che ha superato in tre set il croato Cilic per 6-3 4-6 6-4.
Nella parte alta del tabellone il numero 1 del mondo, Novak Djokovic, si è sbarazzato con un doppio 6-2 del veterano svizzero Stanislas Wawrinka, e affronterà il canadese Felix Auger-Aliassime (6-3 6-2 con la sorpresa americana Marcos Giron). Nell'ultimo incontro del pomeriggio, il norvegese Casper Ruud ha sconfitto l'americano Brooksby per 6-3 6-4, e se la vedrà domani in finale contro il canadese Dennis Shapovalov, che nel match serale ha sfruttato i guai fisici della leggenda spagnola Rafael Nadal, superandolo in tre set 1-6 7-5 6-2.