Completato l'atteso passaggio di Erling Braut Haaland dal Borussia Dortmund al Manchester City. Il norvegese ha firmato un contratto quinquennale che gli garantirà la cifra stratosferica di 112 milioni di euro, mentre al club tedesco arriveranno 60 milioni di euro, necessari per la clausola d'uscita. L'attaccante 21enne ha commentato così il suo approdo nel club inglese: "È un giorno di orgoglio per me e la mia famiglia. Ho sempre guardato il Manchester City e mi è piaciuto farlo nelle ultime stagioni. Non puoi fare a meno di ammirare il loro stile di gioco, è emozionante e creano molte occasioni, il che è perfetto per un giocatore come me. Ci sono così tanti giocatori di livello mondiale in questa rosa e Guardiola è uno dei più grandi allenatori di tutti i tempi, quindi credo di essere al posto giusto per realizzare le mie ambizioni. Voglio segnare gol, vincere trofei e migliorare come calciatore e sono fiducioso di poterlo fare qui"