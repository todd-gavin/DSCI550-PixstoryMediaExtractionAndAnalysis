Con una immensa folla per le strade del regno e un’apparizione a sorpresa al balcone di Buckingham Palace si concludono i festeggiamenti per i 70 anni della corona. La regina Elisabetta, “più determinata che mai a guidare” il suo popolo, ha indirizzato un messaggio di ringraziamento ai sudditi per il calore dimostrato in questi giorni di festa. E ha commosso i sostenitori quando, a sorpresa si è affacciata al balcone di Buckingham Palace per salutare tutti a conclusione del Giubileo.