Il campione sloveno Tadej Pogacar domina la 16° edizione della Strade Bianche, classica moderna del ciclismo che si svolge tra le colline e gli sterrati toscani. Sul traguardo di Piazza del Campo a Siena è arrivato in solitaria Pogacar, che ha sfruttato 3,5 km di sterrato in salita a 51km dal traguardo per staccare tutti e salutare la compagnia. Secondo è giunto lo spagnolo Alejandro Valverde a 37", poi il danese Kasper Asgreen a 41". L'unico italiano nei primi diegi è Simone Petilli, nono a 1'35".