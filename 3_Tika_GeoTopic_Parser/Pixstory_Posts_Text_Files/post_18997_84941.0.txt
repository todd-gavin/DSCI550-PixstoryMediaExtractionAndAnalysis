La Roma ha rinunciato al ricorso contro la squalifica di due giornate imposta all'allenatore Josè Mourinho. Il club giallorosso ha preferito fare un passo indietro verso le istituzioni del calcio - Figc e Aia - avendo riconosciuto il confronto verbale acceso al tempine della partita che i giallorossi avevano giocato contro il Verona. Mou tornerà dunque contro l'Atalanta il 13 marzo.

Contemporaneamente però la società ha smentito le frasi uscite sui giornali e attribuite a Mourinho, al general manager Pinto e a due componenti dello staff romanista. Queste sarebbero profondamente inesatte.

Se da un lato la Roma ha rinunciato a presentare ricorso, dall'altra sta cercando di mettere a fuoco un'altra situazione poco chiara. Il referto arbitrale di Spezia-Roma, partita vinta dai giallorossi con un rigore al 99', sarebbe uscito prima sulla stampa e per poi arrivare solo successivamente via pec al club capitolino.