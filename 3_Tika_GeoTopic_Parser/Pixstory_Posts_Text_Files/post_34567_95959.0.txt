Il testa a testa in Premier League tra Manchester City e Liverpool continua. Dopo la larga vittoria dei Reds contro il Manchester United e il primo posto temporaneo, il City risponde contro il Brighton vincendo per 3-0 in una partita iniziata non benissimo per gli uomini di Guardiola.

Dopo un primo tempo avaro di emozioni e occasioni da gol, si passa a una ripresa molto più vivace. Ad andare a segno per il Manchester City sono stati Mahrez e Foden, entrambi aiutati da deviazioni, e Bernardo Silva all’82’.

A 6 giornate dalla fine del campionato il Manchester City è in testa con 77 punti, il Liverpool segue a 76. Nel week end giocherà prima il City - sabato alle 16 - in casa contro il Watford mentre domenica il Liverpool affronterà nel derby l’Everton di Frank Lampard, entrambe si giocano la permanenza in Premier League.