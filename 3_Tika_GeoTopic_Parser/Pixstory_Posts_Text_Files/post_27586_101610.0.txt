Nella seconda sessione di prove libere del GP Spagna 2022, di scena ieri pomeriggio in una caldissima Barcellona, la Ferrari continua a comandare il gruppo: davanti a tutti c’è infatti Charles Leclerc, autore del miglior tempo con gomme morbide in 1:19.670. Attenzione, però, alla Red Bull di Verstappen: l’olandese è terzo, alle spalle anche della Mercedes di Russell e staccato di 3 decimi abbondanti, ma ha comunque dimostrato di essere fortissimo in assetto gara, con le rosse invece un po’ in difficoltà con il consumo degli pneumatici. Solo un problema di assetto? Lo scopriremo già nelle FP3, in programma al Montmeló oggi, a partire dalle 13.00. Qualifiche alle ore 16, in diretta su Sky e TV8.

Foto: Instagram scuderiaferrari