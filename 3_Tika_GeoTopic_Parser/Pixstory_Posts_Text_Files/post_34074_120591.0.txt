Dopo la vicenda decisamente assurda e sospetta dei 187 gol realizzati in due partite in Sierra Leone, ecco che il calcio africano torna nuovamente in mostra con un episodio che lascia di stucco gli appassionati di calcio.

La storia ha luogo in Nigeria, in occasione della finale di Ogun State giocatasi trai Remo Stars, club di massima serie, e il Ijebu United, militante nella seconda divisione nigeriana. 

Durante i tempi regolamentari, nessuna delle due squadre è stata capace di sbloccare il risultato e così si è andati ai supplementari. O meglio, così doveva essere. 

La Federcalcio nigeriana decide, infatti, di andare direttamente ai rigori.
Rigori che diventano una vera e propria farsa. Tutti i giocatori dei Remo Stars si presentano sul dischetto e sbagliano volontariamente. 

Alcuni dei tiri non finiscono nemmeno in curva, ma vanno direttamente nel rettilineo centrale dello stadio. Anche il portiere della squadra della massima serie resta immobile di fronte ai penalty avversari. Per l’Ijebu United è così un trionfo storico, in tutti i sensi.

Il presidente del Remo Stars, dopo le accuse di calcioscommesse ricevute, ha spiegato che i motivi, che si celavano dietro a questa bizzarra situazione, erano altri: «Se davvero fosse stato un match truccato non l’avremmo neanche trasmesso sui nostri social. La partita in questione non era nemmeno considerata dalle piattaforme di betting. 

La scelta è stata dettata piuttosto dalla delusione provata per l’organizzazione della partita e l'arbitraggio».