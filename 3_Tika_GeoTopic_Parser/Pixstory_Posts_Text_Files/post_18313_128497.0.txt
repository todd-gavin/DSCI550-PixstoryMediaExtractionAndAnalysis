Andrea Belotti ha dato un ultimatum alla Roma: vuole firmare con i giallorossi entro domenica oppure accetterà l'offerta che gli ha avanzato il Nizza. L'ex capitano granata vuole sbarcare nella Capitale e la Roma ha dimostrato di volerlo, ma i tempi si stanno dilatando troppo e, con i campionati già iniziati, il Gallo non si può permettere di rimanere ancora senza squadra.

Il problema al momento è la mancata cessione di Eldor Shomurodov. Il Bologna lo ha chiesto in prestito con un obbligo di riscatto fissato a 10 milioni  e a determinate condizioni per l'uzbeko. La Roma invece ne chiede 14-15 con obbligo senza condizioni.