Simone Inzaghi è molto soddisfatto della prestazione dell'Inter nel match casalingo vinto per 3-0 contro lo Spezia. L'allenatore dei nerazzurri ha commentato così la prestazione della sua squadra: "La prestazione è stata molto buona, siamo stati seri e concentrati. I ragazzi sono stati bravi, anche se nei primi 20 minuti eravamo contratti, ma dopo la rete di Lautaro ci siamo sbloccati. Potevamo chiuderla già nel primo tempo, poi nel secondo siamo stati bravi a segnare subito. Abbiamo fatto bene sia nel possesso che in fase di non possesso. Lo Spezia arrivava da due partite giocate molto bene, ma noi abbiamo preparato altrettanto bene la partita". Inzaghi ha poi lodato la prestazione della sua difesa e dei giocatori subentrati a partita in corso: "I tre difensori hanno fatto una grandissima partita. Ho cambiato due giocatori rispetto a Lecce e io devo scegliere ogni volta tra tutti i calciatori a disposizione. Da quando ci sono i cinque cambi si gioca in 16 e spesso i subentrati devono fare la differenza quando le squadre sono lunghe: anche stasera sono stati determinanti, come a Lecce. Ho avuto ottime risposte da chi è entrato, come sul terzo gol: lancio di Gagliardini, assist di Dzeko fa e gol di Correa".