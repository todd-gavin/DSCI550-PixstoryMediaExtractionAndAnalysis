Rafa Nadal è semplicemente unico. Contro Casper Ruud è arrivata la sua 14’ vittoria del Roland Garros e il 22’ trofeo in uno Slam. Mai nessuno come lui. Ma questi sono solo alcuni dei numeri da record del tennista spagnolo in un torneo, quello francese, che già da tempo lo ha incoronato suo re.

Il suo esordio sulla terra rossa parigina è datato 2005. Da quel momento ha giocato 115 match vincendone 112 e perdendone solamente 3, due dei quali contro Djokovic. E’ come se avesse perso un incontro ogni 5 anni, assurdo. E queste sconfitte non sono mai arrivate in finale dove Nadal ha uno score perfetto: 14 giocate e 14 vinte.

Quelle di Nadal non sono solo vittorie, numeri alla mano infatti si evince che l’80% delle sue vittorie è avvenuta per 3 set a 0, cioè è capitato in 89 incontri su 112.

Come detto Djokovic è il tennista che lo ha battuto più di tutti al Roland Garros. Il serbo infatti ha eliminato Nadal 2 volte dal torneo, ma allo stesso tempo è uscito sconfitto 8 volte diventando così il più battuto da Nadal sulla terra rossa. Dopo di lui Federer (6 volte), Ferrer (4 volte), Thiem (4), Hewitt (4), Almagro e Soderling (4).