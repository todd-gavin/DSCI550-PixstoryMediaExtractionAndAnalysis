By Kinjal
मथुरा स्टेशन से बच्चा चोरी होने की वारदात ने लोगों को चिंता में डाल दिया है. 24 अगस्त को मथुरा रेलवे स्टेशन से 4 महीने के एक बच्चे को अगवा कर रहे एक शख्स का वीडियो वायरल हुआ था. इस मामले में शिकायत दर्ज कर पुलिस ने जांच शुरू की. बाद में ये बच्चा भाजपा पार्षद के घर से मिला. इसके बाद से बच्चा चोरी की अफवाहों के चलते कई जगहों से स्थानीय लोगों द्वारा संदिग्ध व्यक्तियों को पीटने की खबरें आ रही हैं. ऐसे 2 वीडियोज़ हाल में व्हाट्सऐप पर काफी शेयर किये जा रहे हैं. वीडियोज़ में कुछ लोग साधुओं को लाठी-डंडों से मार रहे हैं. इसे शेयर करते हुए यूज़र्स दावा कर रहे हैं कि ये साधुओं के भेष में बच्चा चोर हैं.
इन वीडियोज़ के साथ एक ऑडियो भी शेयर किया जा रहा है. ऑडियो में एक शख्स लोगों से रीक्वेस्ट कर रहा है कि लोग अपने बच्चों को अकेला न भेजें. क्यूंकि कथित रूप से पुलिस द्वारा बताया गया है कि कुछ 400 से 500 ‘गुंडे मवाली’ बाहर से आये हैं. ये लोग सभी इलाके में फैल चुके हैं और बच्चों का अपहरण कर उनके अंग का व्यापार कर रहे हैं. आगे, ये व्यक्ति कहता है कि ये बच्चा चोर ‘फ़ेरी वाले, कबाड़ी वाले, साधु और फ़कीर का रूप बनाकर आते हैं. आखिर में शख्स कहता है, “ऑडियो रिकॉर्डिंग अबरार छोटू, सीतापुर”.
फ़ैक्ट-चेक
बच्चा चोरी के दावे के साथ शेयर किये गए दोनों वीडियोज़ में एक दुकान नज़र आती है जिसके बोर्ड में लिखा है – “हरिसुमन किराना एवं जनरल स्टोर्स”.
इस बात को ध्यान में रखकर ऑल्ट न्यूज़ ने यूट्यूब पर की-वर्ड्स सर्च किया. हमें IBC24 की 8 अगस्त 2022 की वीडियो रिपोर्ट मिली. इसमें व्हाट्सऐप पर शेयर किया गया एक वीडियो शामिल है. कैप्शन के मुताबिक, ये घटना रायसेन में हुई थी जहां कुछ लोग साधु के भेष में चोरी करने पहुंचे थे. बाद में गांववालों ने इन्हें लाठियों से पीटा था.
https://youtu.be/s2n8tL7Xgiw
Read the full story here:- https://www.altnews.in/hindi/false-claim-of-child-kidnappers-dressed-as-saint-beaten-up-by-mob/?utm_source=website&utm_medium=social-media&utm_campaign=newpost