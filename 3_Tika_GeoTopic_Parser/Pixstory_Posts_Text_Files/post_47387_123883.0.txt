ഇന്നലെ ചായകുടിക്കാൻ ചെന്നപ്പോൾ ബാബു സാഹിബ്‌ കുമാർ സ്വന്തം നാട്ടിലെ രാഷ്ട്രീയമാണ് പറഞ്ഞത്. ബീഹാറിൽ ലാലു പ്രസാദ് യാദവിന്റെ അടുത്തേക്ക് നിതീഷ് മടങ്ങി വരും. ബിജെപിയെ ഒതുക്കുന്നതിലാണ്
ആശുപത്രി കിടക്കയിൽ കിടന്നും ലാലു യാദവ്  ശ്രദ്ധിച്ചത്.

നിങ്ങൾക്ക് നോർത്ത് ഇന്ത്യ എന്ന് പറയുമ്പോൾ യുപിയും ബീഹാറും ഒരേ പോലെ ആണ്. എന്നാൽ അങ്ങനെ അല്ല വാസ്തവം. ബീഹാർ ബീഹാറും യുപി യുപിയുമാണ്. ജാതിയും മതവുമൊക്കെ ഞങ്ങൾക്കും ഉണ്ട്. പക്ഷെ ബീഹാറികൾ ഇവ രണ്ടും കൂട്ടി കുഴയ്ക്കില്ല.

ബിജെപി അധിക നാൾ ബീഹാറിൽ അധികാരത്തിലുണ്ടാവില്ല. പൂർണമായും തൂത്തെറിയപ്പെടും. നാളെ ആർ.ജെ.ഡിയുടെ 79 അംഗങ്ങളും 45 എം എൽ എ മാരുള്ള ജെഡിയുവിന് പിന്തുണ നൽകും. ആർ.ജെ.ഡി -ജെ ഡി യു -കോൺഗ്രസ് സർക്കാർ ബീഹാറിൽ അധികാരത്തിൽ വരും. ഇതൊരു തുടക്കമായിരിക്കും.ബീഹാറിൽ തുടങ്ങിയതൊക്കെ ഇന്ത്യ മുഴുവൻ വ്യാപിച്ചതാണ് ചരിത്രം.  സാബ് നോക്കിക്കോളൂ നാളെ ബീഹാറിൽ ബിജെപിയുടെ അവസാനത്തിന്റെ ആരംഭമായിരിക്കും....

നിതീഷ് കുമാർ രാജിവച്ചെന്നു വാർത്ത നൽകുമ്പോൾ ബാബുവിന്റെ ഒരു ചായ കുടിക്കാൻ തോന്നി