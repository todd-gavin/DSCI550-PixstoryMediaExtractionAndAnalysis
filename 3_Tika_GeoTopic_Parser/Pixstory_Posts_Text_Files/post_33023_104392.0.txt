Due anni di contratto, e visti i tempi che corrono va molto bene alla casa di Iwata, che trova l'accordo con il campione del mondo 2021 e leader della classifica iridata 2022, l'unico pilota che riesce a guidare una Yamaha e a farla rivaleggiare di volta in volta con Ducati, Honda, KTM, Aprilia e Suzuki. Il pilota francese ha rinnovato e resterà ancora al centro del progetto nipponico fino al 2024, poi si vedrà. Per lui si era parlato di un posto in Honda al fianco di Marc Marquez (che non sarà a Barcellona per via del quarto intervento al braccio appena affrontato) ma con l'annuncio della Suzuki di lasciare la MotoGP, i due piloti di Hamamatsu si sono liberati sul mercato e alla Honda andrà, con ogni probabilità, Joan Mir. E così Fabio ha optato per restare con la casa con cui ha vinto il suo primo titolo e con la quale sta cercando (per ora molto bene) il bis iridato