Per la partita contro la Macedonia del Nord valida per i playoff del prossimo Mondiale in Qatar, il ct Roberto Mancini ha diramato la lista dei convocati facendo esclusioni eccellenti. Fuori dalla rosa figurano diversi big come Belotti, Scamacca, Zaniolo, Zaccagni e Bonucci, alcuni dei quali perché non al meglio della condizione e più utili, in forma, per l'eventuale finale contro Turchia o Portogallo.

Tra chi guarderà la partita dalla tribuna ci sono diversi numeri 9 come Belotti e Scamacca, un segnale che Mancini preferisce l'imprevedibilità di chi può occupare più zone del campo. Tra gli esclusi c'è anche Manuel Locatelli che, guarito dal Covid, si unirà questa sera al gruppo e sarà pronto per la prossima partita.

Convocati dal ct Roberto Mancini per la partita contro la Macedonia del Nord:

Portieri: 14 Alessio Cragno (Cagliari), 21 Gianluigi Donnarumma (Paris Saint Germain), 1 Salvatore Sirigu (Genoa).

Difensori: 15 Francesco Acerbi (Lazio), 23 Alessandro Bastoni (Inter), 3 Giorgio Chiellini (Juventus), 2 Mattia De Sciglio (Juventus), 13 Emerson Palmieri (Lione), 16 Alessandro Florenzi (Milan), 19 Gianluca Mancini (Roma).

Centrocampisti: 18 Nicolò Barella (Inter), 5 Bryan Cristante (Roma), 8 Jorginho (Chelsea), 7 Lorenzo Pellegrini (Roma), 12 Matteo Pessina (Atalanta), 4 Sandro Tonali (Milan), 6 Marco Verratti (Paris Saint Germain).

Attaccanti: 11 Domenico Berardi (Sassuolo), 17 Ciro Immobile (Lazio), 10 Lorenzo Insigne (Napoli), 9 Joao Pedro (Cagliari), 20 Matteo Politano (Napoli), 22 Giacomo Raspadori (Sassuolo).