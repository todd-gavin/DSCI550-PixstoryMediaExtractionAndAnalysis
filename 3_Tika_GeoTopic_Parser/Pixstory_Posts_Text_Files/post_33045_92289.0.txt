Per il secondo anno consecutivo sono i Phoenix Suns a sbarrare la strada agli stellari (sulla carta) Lakers di James, Davis e Westbrook, per citarne qualcuno. Ma se lo scorso anno era avvenuta al primo turno dei playoff, stavolta il match con i Suns priva i Lakers anche dell'ultima chance matematica di accedervi, ai playoff. Ma tra risse e tweet cancellati, polemiche con i tifosi e infortuni, la stagione dei gialloviola è stata tutta in salita, e Lebron James - grande protagonista nel bene e nel male dell'annata, neanché c'era la notte scorsa sul parquet per via del riemergere di un guaio alla caviglia. Il futuro prevede l'addio a coach Vogel e un ringiovanimento inevitabile per la gloriosa franchigia californiana.