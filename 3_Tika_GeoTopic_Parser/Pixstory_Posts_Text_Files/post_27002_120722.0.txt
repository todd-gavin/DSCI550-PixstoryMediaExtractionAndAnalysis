L’annuncio è arrivato direttamente dal profilo Instagram del presidente ucraino Volodymyr Zelensky. Un doppio video che lo ritrae assieme a Demna, direttore creativo di Balenciaga. Sfogliando le altre immagini si può vedere una felpa nera con la bandiera ucraina. E' il capo realizzato dal creativo per il brand di Kering a supporto dei rifugiati del Paese in guerra. L'iniziativa è stata portata avanti attraverso la piattaforma United24 che impiegherà il 100% dei profitti derivanti dalla vendita del capo per la ricostruzione dell'Ucraina. United 24, tra l'altro, è un progetto di beneficenza supervisionato dal presidente dello stato in guerra contro la Russia, che sta portando Demna a bordo come ambasciatore.

https://www.mffashion.com/news/livestage/demna-si-schiera-di-nuovo-a-sostegno-dell-ucraina-202207291514514881