C'era già tanta attesa per il Roland Garros di quest'anno, il primo dopo due edizioni con il pubblico al completo. Ora che sono stati fatti i sorteggi l'attesa è ancora di più. Djokovic, Nadal e Alcaraz, i tre favoriti, sono nello stesso lato del tabellone. Con loro anche Zverev che potrebbe incontrare lo spagnolo più giovane già ai quarti di finale. Così come Djokovic-Nadal.

Un sorteggio beffardo per i tennisti coinvolti, ma uno spettacolo per gli spettatori dai quarti di finale in avanti.

Va decisamente meglio a chi è dalla parte opposta del tabellone, come il finalista dello scorso anno, oltre che degli Internazionali d'Italia, Tsisipas che esordirà contro l'italiano Musetti, o gli altri azzurri. Sinner, ad esempio, sfiderà un qualificato, a Cecchinato è toccato Andujar, a Sonego Gojowczyk, mentre a Fognini Popyrin.

Al torneo prenderà parte anche Giulio Zeppieri proveniente dalle qualificazioni. Non si sa ancora con chi giocherà, bisognerà aspettare la fine dei turni di qualificazione (oggi).