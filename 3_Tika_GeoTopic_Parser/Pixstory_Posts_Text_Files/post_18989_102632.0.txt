Rafa Nadal è tornato "a casa sua" e ha raggiunto facilmente il terzo turno del Roland Garros. A farne le spese, sul centrale parigino, è stato il pupillo locale Corentin Moutet, sconfitto in tre set con il risultato di 6-3 6-1 6-4.

La cosa che impressiona al termine del match non è tanto la vittoria in sé, quanto i numeri di Nadal in questo torneo che ha vinto 13 volte: in 18 anni ha perso solo tre partite, un dato incredibile, e due di queste sono arrivate per mano di Djokovic. Come se non bastasse, mai nessun francese ha battuto Nadal al Roland Garros, non ci sarebbe potuto di certo riuscire Moutet, nonostante i 12 anni in meno del tennista spagnolo.

Sul match non c'è molto da dire. Il controllo è stato sempre in mano a Nadal che ha concesso giusto un break al terzo set al suo avversario, ma poi ha fatto vedere delle gran belle giocate. Al terzo turno Nadal avrebbe potuto giocare contro Fognini, ma l'italiano è stato sconfitto dall'olandese Botic van de Zandschulp.