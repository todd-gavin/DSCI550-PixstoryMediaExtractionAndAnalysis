Quest’anno il festival si svolgerà nelle splendide cornici del Parco Ducale di PARMA, dell’Arena Milano Est di MILANO e di Villa Terzaghi a ROBECCO SUL NAVIGLIO (MI), con ospiti del calibro di Mauro Durante e Justin Adams (23 e 24 giugno), Gabin Dabiré (1 e 3 luglio), le Tarantate! con Consuelo Alfieri, Ninfa Giannuzzi, Roberto Chiga, Nico Berardi, Luigi Panico, Valerio Combass (7 luglio), Mokoomba (14 e 15 luglio) e Genesis Piano Project (20 e 21 luglio).
 
L’iniziativa, prodotta dall’Associazione di Promozione Sociale Colori d’Africa con Arvmusic, Teatro delle Briciole Solares Fondazione delle Arti, Teatro Martinitt e Associazione Maestro Martino, è realizzata con il contributo di Fondazione Cariparma e della Regione Emilia-Romagna per la sua parte parmense.
 
I biglietti per gli eventi ad «Arena Teatro al Parco», al Parco Ducale di Parma, sono acquistabili online su Vivaticket oppure tramite prenotazione telefonica al numero 0521 992044 e via e-mail su biglietteriabriciole@solaresdellearti.it con ritiro presso la biglietteria del Teatro al Parco a partire da un’ora prima dell’inizio del concerto. I biglietti per gli eventi all’Arena Milano Est di Milano sono acquistabili su https://www.arenamilanoest.it/musica/ o su Vivaticket https://teatromartinitt.vivaticket.it/it/extsearch/arenamilanoest oppure tramite prenotazione telefonica al numero 0236580010, mail (info@teatromartinitt.it) o fisicamente in biglietteria. Per il concerto a Villa Terzaghi si consiglia la prenotazione info@villaterzaghi.it.