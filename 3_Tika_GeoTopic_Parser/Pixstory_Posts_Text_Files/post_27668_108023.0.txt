Max Verstappen riparte da dove aveva lasciato domenica scorsa e, cioè, dalla prima posizione. Il campione del mondo in carica ha preso la miglior prestazione al termine della prima sessione di prove libere del GP Canada 2022, chiudendo con il tempo di 1:15.158. Alle sue spalle, la Ferrari di un Carlos Sainz staccato, a parità di gomme Soft, di 246 millesimi, con Fernando Alonso terzo, ma bravo a segnare il proprio miglior crono con le Pirelli medie. L'altra Ferrari, quella di Charles Leclerc, chiude invece in quinta posizione con mezzo secondo di gap dal leader e grande rivale nella lotta per il titolo iridato, proprio dietro alla Red Bull di Sergio Perez. Relativamente al monegasco, c'è da ricordare che sulla F1-75 numero 16 è stata sostituita 
l'intera power unit dopo il guasto di Baku, con la sola eccezione del turbocompressore, che sarà ancora quello usato a inizio stagione: il che significa che, almeno per il momento, la Ferrari ha scelto di non pagare le 10 posizioni di penalità in griglia con l'auto di Leclerc.

Foto: Instagram redbullracin