Filip Kostic è ufficialmente un giocatore della Juventus. Il club bianconero lo ha annunciato con un comunicato confermando il costo dell’operazione, parte fissa più bonus compresi. La Juventus ha acquisito il tesserino del calciatore per 16,5 milioni di euro totali spalmati in tre anni: 12 parte fissa, 3 di bonus più il contributo di solidarietà.

"Juventus Football Club S.p.A. comunica di aver raggiunto l’accordo con la società Eintracht Frankfurt Fußball AG per l’acquisizione a titolo definitivo del diritto alle prestazioni sportive del calciatore Filip Kostić a fronte di un corrispettivo di € 12,0 milioni, pagabili in tre esercizi; oltre ad oneri accessori, incluso il contributo di solidarietà previsto dal regolamento FIFA, fino ad un massimo di € 1,5 milioni”, ha scritto la Juventus, “Inoltre sono previsti premi fino ad un massimo di € 3,0 milioni al verificarsi di determinati obiettivi sportivi e/o condizioni”.

Kostic lascia l’Eintracht dopo otto anni in Germania. Lo fa dopo aver vinto l’Europa Legue e aver perso, senza aver giocato, la finale di Supercoppa Europea contro il Real Madrid qualche giorno fa.