Dopo il colpaccio Dybala alla Roma, è già ora di nuovi colpi di mercato. Il campionato italiano perde un'altra star (Dopo Kessie, Koulibaly, Perisic, Torreira, Morata e Insigne), l'olandese Matthijs De Ligt che dalla Juventus vola in Germania, al Bayern Monaco, firmando fino al 2027 con i baveresi. Al suo posto la squadra piemontese pesca in città e prende dal Torino Gleison Bremer, brasiliano eletto miglior difensore dell'ultimo campionato di Serie A. 41 milioni più 9 di bonus vanno alla squadra di Cairo con il giocatore che nella mattinata di oggi ha sostenuto le visite mediche.