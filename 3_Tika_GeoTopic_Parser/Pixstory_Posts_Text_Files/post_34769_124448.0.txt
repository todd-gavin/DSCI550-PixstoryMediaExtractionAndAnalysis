Lasciata l'Inter, Alexis Sanchez ha già trovato una nuova squadra. L'Olympique Marsiglia ha ufficializzato il suo ingaggio sui social network e il cileno è arrivato in città dove presto svolgerà le visite mediche. Sanchez firmerà un biennale da 3 milioni di euro a stagione.

Per Sanchez sarà un nuovo campionato quello francese. A oggi ha giocato in Italia con le maglie dell'Udinese e dell'Inter, in Inghilterra con Arsenal e Manchester United e in Spagna con il Barcellona.

Oltre al Marsiglia, squadra allenata da Igor Tudor, anche il Galatasaray si era interessato al cileno ma ormai la trattativa con la squadra francese era in stato avanzato.