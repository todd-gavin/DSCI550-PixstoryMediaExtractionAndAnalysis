Il calciomercato deve ancora entrare nel vivo ma già si fanno nomi e cifre interessanti. Tra le italiane che potrebbe cambiare molto rispetto all’ultima stagione c’è l’Inter che da un lato vorrebbe riportare Lukaku a Milano, ma allo stesso tempo vorrebbe anche tesserare Dybala e Mkhitaryan. Questi le trattative più calde in entrata. Prima però c’è da pensare a far cassa ed è per questo che la dirigenza sta pensando a chi dover sacrificare. Lautaro Martinez è in prima linea, ma la società vorrebbe trattenerlo. Quindi che potrebbe lasciare la maglia nerazzurra è Alessandro Bastoni, difensore seguito dalle big d’Europa, quelle di Premier League su tutte.

“Sicuramente è tifosissimo della squadra in cui gioca, e quindi sta volentieri all’Inter”, ha detto Tullio Tinti, il suo procuratore, a Sportitalia, “però è anche un professionista, il calcio è questo e ci si deve anche adeguare. Dopodiché è contentissimo di giocare nell’Inter, ha la maglia sulla pelle". Tradotte le parole dell’agente di Bastoni vorrebbero dire che il difensore vorrebbe rimanere a Milano, ma si adeguerà a ciò che la società deciderà. Cessione compresa.