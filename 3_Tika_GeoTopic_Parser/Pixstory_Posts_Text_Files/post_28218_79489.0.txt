È cominciata bene la stagione MotoGP 2022 per l’Aprilia. La casa italiana ha infatti monopolizzato la vetta della classifica della prima giornata di test precampionato di scena a Sepang: il miglior tempo è stato segnato da Aleix Espargaro in 1:58.371, mentre il compagno di team Maverick Vinales ha chiuso la lunga sessione di prove odierna subito alle sue spalle, staccato per soli 13 millesimi. Terzo posto per la Suzuki di Alex Rins, il pilota più impegnato in tutta la giornata con ben 72 tornate all’attivo, che paga 1 decimo esatto da Espargaro. Sesto posto per il campione del mondo Fabio Quartararo, mentre Marc Marquez, attesissimo dopo essere guarito dalla diplopia, ha chiuso ottavo a oltre 9 decimi dalla vetta.

Foto: motogp.com