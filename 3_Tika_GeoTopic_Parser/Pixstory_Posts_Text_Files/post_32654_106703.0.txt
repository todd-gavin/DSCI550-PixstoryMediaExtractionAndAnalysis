Matteo Berrettini vince la Mercedes Cup! In finale del torneo su erba di Stoccarda, il numero uno azzurro ha piegato per 6-4 5-7 6-3 un rivitalizzato Andy Murray, che nei turni precedenti aveva fatto scalpi importanti, superando il greco Tsitsipas e l'australiano Kyrgios. Berrettini, invece, dopo aver battuto Albot, Sonego e Otte si è preso anche la soddisfazione di superare lo scozzese, ex numero 1 del mondo, conquistando il suo sesto torneo in carriera, il secondo in questo torneo. Berrettini tornerà così da lunedì nella top ten ATP al numero 10, dopo aver dovuto lasciare per infortunio il sesto che aveva conquistato con fatica. Pre continuare a crescere e non precipitare in classifica, l'italiano è costretto a vincere al Queen's e a raggiungere nuovamente la finale a Wimbledon, di cui perderà nelle prossime settimane perderà i 1500 punti conquistati. Nell'altro torneo della settimana, l'ATP 250 di Hertogenbosch, a sorpresa la spunta l'olandese Tim Van Rijthoven, che dopo aver sconfitto gente del calibro di Taylor Fritz e Felix Auger-Aliassime, in finale ha asfaltato 6-1 6-4 il prossimo numero 1 del mondo, il russo Daniil Medvedev.