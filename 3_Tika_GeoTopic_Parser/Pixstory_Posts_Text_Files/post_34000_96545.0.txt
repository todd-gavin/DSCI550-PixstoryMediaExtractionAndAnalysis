Nella giornata di mercoledì, Harry Maguire ha ricevuto per email un messaggio minatorio: «C’è una bomba dentro casa tua». Il difensore del Manchester United è stato così immediatamente costretto ad evacuare la sua abitazione, insieme alla famiglia.

Insulti sui social, sfottò sugli spalti e minacce di morte: purtroppo, non è la prima volta che tutto ciò accade al centrale dei Red Devils, soprattutto dopo alcuni gravi errori in campo, per i quali addirittura è stata lanciata una petizione per togliergli la fascia da capitano. 

In seguito alla ricezione della mail, Maguire ha contattato le forze dell’ordine e denunciato l’accaduto. Una squadra specializzata è stata subito inviata nei pressi dell’abitazione per le operazioni di verifica e per setacciare tutti i vari ambienti della casa.