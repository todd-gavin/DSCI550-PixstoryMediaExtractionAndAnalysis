L’Atalanta lascia punti importanti in quel del Mapei Stadium di Reggio Emilia. I bergamaschi, evidentemente appesantiti dalle fatiche di coppa, non riescono ad invertire il trend negativo di campionato e cadono ancora. I nerazzurri sono apparsi stanchi, privi di idee e in balia degli avversari. Vediamo a questo proposito le statistiche della gara, cercando di capire quali siano stati i problemi per gli uomini di Gasperini. 

Sassuolo: 

Possesso palla: 50,2%
Tiri in porta: 7
Tiri respinti: 1
Fuorigioco: 2
Corner: 8
Cross: 13
Dribbling: 20
Falli subiti: 18
Ammonizioni: 2

Atalanta:

Possesso palla: 49,8%
Tiri in porta: 4
Tiri respinti: 4
Fuorigioco: 4
Corner: 8
Cross: 25
Dribbling: 27
Falli subiti: 14
Ammonizioni: 1

L’Atalanta non riesce a rialzarsi dopo il gol iniziale di Traore e capitola nel secondo tempo. Inutile il gol di Muriel negli ultimi minuti. Pochi i tiri in porta degli ospiti, solo 4 e altrettanti respinti, mentre i padroni di casa riescono a capitalizzare al meglio le 7 conclusioni dirette verso la porta difesa da Sportiello. Il possesso palla al contrario è più o meno equilibrato. Ma anche in questo caso la lancetta della bilancia pende di più verso i neroverdi. I bergamaschi provano a sfruttare le corsie esterne per scardinare la difesa di casa, ben impostata da Dionisi, ma i ben 25 cross non portano a nulla. Anche i tanti dribbling, 27 totali, sono tutto fumo e niente arrosto. Per quanto riguarda l’arbitraggio rimane il dubbio del tocco di mano in area del Sassuolo che Sacchi non va nemmeno a rivedere. Se vuole proseguire il suo cammino nelle coppe europee l’Atalanta deve darsi una mossa perché questa è la peggior striscia di risultati per una big del calcio italiano.