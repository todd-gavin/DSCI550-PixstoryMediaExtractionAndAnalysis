L’Alpine vince la 6 Ore di Monza, prova italiana del campionato del mondo endurance. A imporsi battendo le due Toyota e la Glickenhaus che aveva ottenuto la pole position è stata l’auto guidata da André Negrao, Nicolas Lapierre e Matthieu Vaxiviere, al traguardo con 3 secondi di vantaggio sulla GR010 Hybrid giapponese. Difficile esordio invece per l’attesissima Hypercar Peugeot 9x8: i tempi sul giro sono stati anche incoraggianti, ma non sono mancati gli inconvenienti tecnici. È stata comunque una buona occasione per macinare km e accumulare esperienza. Vittoria della Chevrolet Corvette C8.R tra le GTE-Pro, con le due Ferrari 488 in seconda e terza posizione. 

Foto: Instagram fiawec_official