Wwd riporta oggi che Fendi avrebbe in serbo una partnership con Marc Jacobs. Fonti vicine alla testata americana riferiscono che Kim Jones, direttore creativo delle collezioni apparel donna di Fendi, potrebbe svelare durante la prossima edizione della New York fashion week di settembre un progetto a quattro mani con lo stilista americano. Sia Fendi che il brand Marc Jacobs fanno capo al colosso francese Lvmh. Tre settimane fa il designer statunitense ha postato sul proprio account Instagram una foto che lo ritraeva davanti alla Fontana di Trevi.
Per ora entrambe le parti non hanno commentato lâ€™indiscrezione. Se la partnership fosse confermata rappresenterebbe un ulteriore tandem creativo per Fendi dopo la recente collezione con Versace, attualmente in vendita, e quella con Skims, label diretta da Kim Kardashian.

https://www.pambianconews.com/2022/06/08/fendi-e-marc-jacobs-rumors-sul-nuovo-duetto-luxury-348444/