Fumata nera, anzi nerissima, al termine dell’incontro tra Paulo Dybala e la Juventus per decidere il futuro del numero 10 bianconero. Il talento argentino, tornato al gol proprio ieri contro la Salernitana, lascerà i bianconeri a parametro zero, alla scadenza naturale del contratto che lo lega con il club torinese. A confermarlo, al termine dell’incontro di circa un’ora alla Continassa tra le parti in causa, è stato l’amministratore delegato della Juve, Maurizio Arrivabene, che ha confermato come Paulo Dybala non sia più al centro del progetto tecnico bianconero. 

Foto: Instagram paulodybala