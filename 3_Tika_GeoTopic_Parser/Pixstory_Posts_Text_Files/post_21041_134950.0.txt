Groceries can be now ordered through WhatsApp : এবার থেকে WhatsAppএই অর্ডার করা যাবে গ্ৰোসারি
https://bengali.nenow.in/business/groceries-can-be-now-ordered-through-whatsapp/
গুয়াহাটিঃ এবার থেকে WhatsAppএই অর্ডার করা যাবে গ্ৰোসারি। সোমবার Meta-র সঙ্গে হাত মিলিয়ে এই ঘোষণা করেছে Jio। JioMart গ্রাহকরা এবার WhatsApp থেকেই অর্ডার করতে পারবেন। এই জন্য বিশেষ চ্যাটবট নিয়ে এসেছে ই-কমার্স সংস্থাটি। মার্ক জাকারবার্গের Meta-র সঙ্গে হাত মিলিয়ে দেশে এই অভিনব পরিষেবা নিয়ে আসছে মুকেশ আম্বানির সংস্থা।
Reliance Retail -এর তরফে এক বিবৃতিতে জানানো হয়েছে, “বিশ্বে এই প্রথম WhatsApp -এর মাধ্যমে JioMart থেকে মুদি দ্রব্য অর্ডার করা যাবে। যে সব গ্রাহক কখনই অনলাইন শপিং করেননি তাঁরাও এবার ফোন থেকে কেনাকাটা করতে পারবেন। JioMart -এর যে কোন প্রোডাক্ট WhatsApp -এর মাধ্যমে কার্টে ঢুকিয়ে পেমেন্ট করে অর্ডার শেষ করা যাবে। এই গোটা কাজের সময় কখনই WhatsApp চ্যাট ছেরে বেরতে হবে না।”