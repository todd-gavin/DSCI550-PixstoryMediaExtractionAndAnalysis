La Juventus vince 2-0 all’Allianz Stadium contro la Salernitana grazie ai gol di Dybala e Vlahovic. Il tecnico Massimiliano Allegri nel post-partita si è soffermato sull’attaccante argentino dopo il caos sorto in settimana, nei giorni successivi all’eliminazione in Champions League: "Non è che ieri con questo scambio di opinioni non parlo più con Dybala. In vent’anni di carriera sai quanti screzi… È successo anche di peggio, ma nascono e finiscono lì. Ci sono dei momenti in cui si possono fare le cose e momenti no, io tra l’altro adoro i giocatori responsabili, non voglio dei soldatini. Sono successe cose peggiori. Il rapporto con Paulo è buono, come quello con gli altri calciatori, poi ci sono degli scambi d’opinione, ma loro sanno che godono della mia fiducia. Dybala è arrivato che era un bambino dal Palermo adesso è cresciuto ed è diventato un grande calciatore. Non c’è nessun problema”.