L'Inter supera a pieni voti l'esame Roma e vola di nuovo in testa al campionato di Serie A. I nerazzurri non hanno avuto particolari problemi contro la squadra dell'indimenticato ex José Mourinho, chiudendo di fatto la partita con i due gol realizzati al 30° e al 40° da Dumfries e Brozovic. La ripresa non cambia l'andazzo, con Lautaro che realizza la terza rete dopo appena 6 minuti, chiudendo definitivamente ogni discorso. Il gol della bandiera per gli ospiti arriva all'85°, realizzato da Mkhitaryan. In attesa della partita del Milan, l'Inter può godersi il primato e preparare nel migliore dei modi il recupero della partita di Bologna, in programma mercoledì.