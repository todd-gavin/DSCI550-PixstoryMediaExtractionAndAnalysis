Sono bastati due minuti a De Ligt per segnare la sua prima rete con la nuova maglia del Bayern Monaco. Lo ha fatto nell'amichevole contro il Dc United di Wayne Rooney terminata con il risultato di 6-2 per i tedeschi.

Il difensore olandese ex Juventus non è partito titolare ma è entrato nella ripresa e dopo 1 minuto e mezzo dal suo ingresso è finito sul gabellino dei marcatori grazie a un tiro in area dopo un calcio d'angolo per il Bayern Monaco. Il suo esordio è durato però fino al 73' minuto quando è stato sostituito dopo un contrasto che gli è costato anche il primo cartellino giallo della sua nuova avventura. Ma non solo: De Ligt si è messo anche in mostra (in negativo) in occasione del gol avversario quando, sbagliando un colpo di testa, ha preso un auto-palo ribadito poi in rete da Simonsen.

Il giocatore dovrebbe partire da titolare nella prossima amichevole in programma contro il Manchester City nella notte tra sabato e domenica.