Per Chelsea e Leicester il campionato non ha più molto da dire. La sfida di ieri sera è terminata con un pareggio che permette ai Blues di blindare il terzo posto, portandosi a +3 dal Tottenham a una giornata dal termine della Premier League, con una differenza reti di +14 che lo fa stare tranquillo.

Contro il Leicester finisce 1-1, un risultato bugiardo per le occasioni create: 20 tiri a 2 per gli uomini di Touchel. Ad andare in vantaggio sono stati gli ospiti al 7' minuto con un contropiede finalizzato da Maddison. A pareggiare i conti, al 35' minuto, Alonso. Nella ripresa il Chelsea potrebbe segnare di nuovo e vincere davanti ai propri tifosi, ma non riescono ad andare in rete né Lukaku né Pulisic con due palle gol clamorose.

Tabellino

Chelsea-Leicester 1-1

Reti: 7' Maddison (L), 35' Alonso (C)

Chelsea (3-4-3): Mendy, Chalobah, Thiago Silva, Rudiger, James, Jorginho, Kante (dal 74' Loftus-Cheek), Alonso, Ziyech, Lukaku (dal 78' Havertz), Pulisci (dal 76' Azpilicueta).

Leicester (4-4-2): Schmeichel, Amartey, Evans, Fofana, Castagne, Thomas, Maddison, Mendy, Dewsbury-Hall, Iheanacho (dal 64' Barnes), Vardy (dal 78' Perez).