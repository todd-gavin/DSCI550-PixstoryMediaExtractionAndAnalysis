Nuove sfide nel campo della sostenibilità per il Gruppo Prada. Il player italiano, in collaborazione con Fgb Studio, società di consulenza internazionale punto di riferimento negli ambiti di sostenibilità e benessere, ha infatti conseguito la certificazione Leed v4.1 Operations and Maintenance per 80 negozi in tutto il mondo, presentati in un’unica richiesta.

Le 80 certificazioni sono state ottenute grazie all’utilizzo di Arc, una piattaforma tecnologica che aiuta a tracciare, gestire e migliorare il rendimento di edifici e spazi esistenti, prendendo in considerazione cinque aspetti: energia, acqua, rifiuti, trasporti e benessere delle persone.

Questo traguardo sottolinea quanto il piano di certificazioni Leed che abbiamo intrapreso sia per noi una scelta di primaria importanza. Desidero ringraziare tutti i partner che hanno reso possibile questo primo risultato», è il commento di Lorenzo Bertelli, head of corporate social responsibility del Gruppo Prada. «Continueremo - ha aggiunto - a investire nello sviluppo sostenibile della rete retail, cuore della nostra strategia distributiva».