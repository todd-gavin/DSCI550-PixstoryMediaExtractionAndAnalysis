Jacobs, reduce da un virus intestinale che lo aveva debilitato impedendogli di prendere parte al meeeting di Nairobi, non è apparso particolarmente soddisfatto al termine della gara andata in scena sulla pista dello stadio della Fontanassa. "Ho fatto un po' di fatica - ammette l'azzurro ai microfoni Rai -. Pensavo di correre un po' meglio che in batteria. Mi manca ancora un po' di brillantezza, pensavo di averne di più in realtà manca ancora un po' di lavoro. Ma abbiamo tempo per arrivare al top ai Mondiali".

Marcell Jacobs è tornato a correre sulla distanza dei 100 metri a distanza di tanti mesi dalla storica medaglia d'oro alle Olimpiadi di Tokyo. Ha vinto a Savona, ma non è uscito soddisfatto dalla pista visto il tempo, in finale, di 10"04 e in semifinale di 9"99. "Ho fatto un po' di fatica", ha detto al termine, "Pensavo di correre un po' meglio che in batteria. Mi manca ancora un po' di brillantezza, pensavo di averne di più in realtà manca ancora un po' di lavoro. Ma abbiamo tempo per arrivare al top ai Mondiali".

Sì, i Mondiali. Un obiettivo su cui c'è ancora da lavorare, soprattutto dopo il virus intestinale che gli aveva fatto saltare il meeting di Nairobi e lo ha tenuto forzatamente a riposo nelle ultime settimane.

Tornando alla gara di oggi, Jacobs è arrivato comunque primo. Dietro di lui l'ivoriano Arthur Cissé (10"10), terzo il francese Jimmy Vicaut (10"12).