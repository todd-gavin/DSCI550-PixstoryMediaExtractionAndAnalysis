Robert Lewandowski, secondo il tedesco Bild, avrebbe rifiutato due offerte da parte di Chelsea e Psg migliori rispetto a quella del Barcellona. L'attaccante polacco però vuole solo il blaugrana, anche se sono ancora lontane Barca e Bayern Monaco dal trovare un punto d'intesa. I bavaresi vogliono 50 milioni di euro, anche se il cartellino del giocatore scadrà tra un anno. Il Barcellona non vuole andare oltre i 40 milioni di euro.

Intanto Lewandowski si è presentato dall'inizio all'allenamento, anche se è arrivato tutti i giorni in ritardo. "Robert è un grande professionista, lo conosco molto bene, non ho mai avuto dubbi sul fatto che potesse non presentarsi all’allenamento", ha detto il ds Salihamidzic sull'attaccante. Nelle prossime ore è prevista la partenza della squadra per il tour oltreoceano.