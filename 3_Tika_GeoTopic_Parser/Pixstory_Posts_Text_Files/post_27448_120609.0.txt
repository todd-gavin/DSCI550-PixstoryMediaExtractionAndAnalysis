Proprio quando sembrava potersi concretizzare il sogno di Jake Dennis di portare a compimento il weekend perfetto nel fine settimana di casa, ci ha pensato Lucas Di Grassi a mettergli i bastoni tra le ruote. Il brasiliano del team Venturi Racing è infatti il vincitore del secondo dei due ePrix di Londra dopo aver beffato sul finale di gara-2, grazie al sapiente utilizzo degli Attack Mode, l’inglese di casa Andretti già detentore delle due pole position e della vittoria nella prima manche andata in scena ieri. Terzo gradino del podio per Nyck De Vries, ma fa festa il compagno Mercedes, Stoffel Vandoorne: il belga ha infatti approfittato degli zero in classifica dei principali rivali in classifica Mondiale per portarsi a +36 di vantaggio su Evans. Praticamente un’ipoteca sul titolo a due gare dalla fine.

Foto: Instagram fiaformulae