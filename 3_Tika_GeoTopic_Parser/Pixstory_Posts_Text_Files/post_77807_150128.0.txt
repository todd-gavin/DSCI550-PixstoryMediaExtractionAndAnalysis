അഗസ്ത്യൻ മുഴിയിൽ ഇപ്പോൾ പ്രവർത്തിക്കുന്ന റേഷൻ കട ഒരു കിലോമീറ്ററിലധികം ദൂരത്തുള്ള മുക്കം അങ്ങാടിയിലായിരുന്നു പണ്ട്. അരിയും വസ്ത്രവും റേഷൻ കടകൾ 
വഴി വേർതിരിവില്ലാതെ വിതരണം 
ചെയ്യുന്ന കാലം.ഇന്നത്തെ 
പോലെ വാഹനസൗകര്യം ഒന്നും തന്നെയില്ല . ഒരു കിലോ മീറ്ററിലധികം നടന്ന് റേഷൻ വാങ്ങി  തലച്ചുമടായി കൊണ്ടു വരണം.
ഒമ്പത് അംഗങ്ങളുള്ള എന്റെ കുടുംബത്തിലേക്കൊക്കെ ഒരാഴ്ചയിലേക്കുള്ള  റേഷൻ അരി വാങ്ങുന്നത് കാണുമ്പോൾ എഫ്.സി.ഐ ക്കാർ നേരിട്ട് ഇറക്കിത്തരുമായിരുന്നു എന്ന് പറഞ്ഞ് നാട്ടുകാർ കളിയാക്കും.

കട അഗസ്ത്യൻമുഴിയിലേക്ക്  മാറ്റിയാൽ എളുപ്പത്തിൽ പരിഹരിക്കാവുന്ന പ്രശ്നം. നിവേദനം,പ്രതിഷേധ പ്രകടനം പലതും ശ്രമിച്ച് നോക്കി.
പക്ഷേ നൂറു നൂലാമാലകൾ ...
അവസാനം റേഷൻ ഷോപ്പ് 
പിക്കറ്റിംഗ് നടത്താൻ തീരുമാനമായി.
അക്ഷരാർത്ഥത്തിൽ ആബാലവൃദ്ധം ജനങ്ങളും പങ്കെടുത്ത
എന്റെ ഓർമ്മയിലെ 
എന്റെ നാട്ടിലെ ആദ്യ ജനകീയ സമരം..
പിക്കറ്റിംഗും അറസ്റ്റ് വരിക്കലും പല ദിവസങ്ങളിൽ തുടർന്നു...
ഒരിക്കൽ മാതൃഭൂമി പത്രത്തിന്റെ ജില്ലാ പേജിൽ സമരത്തിന്റെ വാർത്ത ചിത്രം സഹിതം വന്നു. ആൾക്കൂട്ടത്തിനിടയിൽ ഒരറ്റത്ത് പുറം തിരിഞ്ഞ് നിൽക്കുന്ന എന്റെ രൂപം എനിക്ക് മാത്രം തിരിച്ചറിയുന്ന രീതിയിലുണ്ടായിരുന്നു ചിത്രത്തിൽ .
ആരോ ആ പടം വെട്ടിയെടുത്ത് ചിന്നേട്ടന്റ ബാർബർ ഷാപ്പിന് പുറത്ത് ഒട്ടിച്ചു വച്ചിരുന്നു. വർഷങ്ങളോളം അത് അവിടെ ഉണ്ടായിരുന്നു. അതു വഴി പോകുമ്പോഴൊക്കെ ചിത്രം കണ്ട് നിർവൃതിയടയും.
ഇന്ന് ഇത് ഓർക്കാൻ കാരണം
മൂന്ന് പതിറ്റാണ്ട് മുമ്പ് (കൃത്യം പറഞ്ഞാൽ 1989 ജൂൺ 11 ഞായർ ) സുഹൃത്ത് Marakkar Hudson  മുക്കത്ത് Kappiyedath Chandran ഏട്ടന്റെ  രചനാ സ്റ്റുഡിയോയിൽ ജോലി ചെയ്യുന്ന കാലത്ത് ഹഡ്സൻ പകർത്തിയ ചിത്രങ്ങൾ സഹിതം എന്റെ സഹോദരൻ
 U P Abdul Majeed മാതൃഭൂമിയിൽ ചെയ്ത സ്റ്റോറി ഹഡ്സൺ തന്നെ ഇന്ന് വാർട്സ് ആപ്പിൽ അയച്ചു തന്നു . സഹോദരിയുടെ ശേഖരത്തിൽ നിന്നാണ് ഹഡ്സന് കിട്ടിയത്.കോഴിക്കോടു ജില്ലയിലെ 
നരിക്കുനി ഭാഗത്തുളള ഒരു കണാരേട്ടനും ഹഡ്‌സന്റെ സഹോദരിയുടെ മകൻ Omar shijin ഉം ആയിരുന്നു "കുടകളുടെ ജനറേഷൻ ഗ്യാപ് " വിഷയമായ ആ വാർത്തയിൽ മോഡൽ ആയി എത്തിയത്.
പത്രത്തിൽ  വരുന്നതിന് മുമ്പെ 
തന്നെ ഇതു പോലുള്ള ചിത്രങ്ങളുടെയും സ്റ്റോറി കളുടെയുമൊക്കെ ആദ്യ ആസ്വാദകർ എന്ന നിലയിൽ
 ഈ ചിത്രങ്ങൾ പത്രത്തിൽ 
കാണുമ്പോൾ പറഞ്ഞറിയിക്കാനാവാത്ത സന്തോഷമായിരുന്നു. കണാരേട്ടൻ ജീവിച്ചിരിപ്പുണ്ടാവാൻ വഴിയില്ല.
അന്നും ഇന്നും ഈ ചിത്രം കാണുമ്പോൾ ഫോട്ടോഗ്രാഫർക്കും ലേഖകനും മോഡൽ ആയ Shijin ഉം ഉണ്ടാകുന്ന സന്തോഷം ഊഹിക്കാവുന്നതേ ഉള്ളൂ...