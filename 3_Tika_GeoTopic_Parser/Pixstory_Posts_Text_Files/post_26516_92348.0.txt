Ieri pomeriggio, a Milano, era piuttosto difficile ottenere un appuntamento per la manicure o dal parrucchiere. Stilisti, star del web, cantanti e giornalisti di moda erano tutti intenti a farsi belli per l’evento -benefico- della stagione.
La cena organizzata dalla Fondazione del centro cardiologico Monzino e dall’Istituto Europeo di Oncologia realizzata in collaborazione con Camera della Moda è un evento per celebrare lo straordinario lavoro di medici e ricercatori nella cura e ricerca per prevenire malattie del cuore e cancro sempre più curabili.
Da Umberta Gnutti Beretta, mecenate e collezionista di arte contemporanea, a Michela d’Angelo, influencer, passando per lo stilista Massimo Giorgetti e il giornalista Jacopo Bedussi.
Tutti nei loro miglior abiti, ma soprattutto tutti consci dell’importanza della serata e della ricerca scientifica.