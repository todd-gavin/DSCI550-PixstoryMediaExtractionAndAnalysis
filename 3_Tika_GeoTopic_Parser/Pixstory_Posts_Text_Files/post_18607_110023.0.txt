Esordio amaro per Pozzecco con alla prima da ct dell'Italbasket. Nella sua Trieste finisce 90-71 con la Slovenia in un'amichevole di lusso in cui però - lato azzurri - mancavano sia Fontecchio che i giocatori impegnati nella finale scudetto tra Milano e Virtus Bologna. Al contrario tra gli sloveni erano tutti presenti, fratelli Dragic e Luka Doncic compresi.

La nazionale azzurra ha retto poco più di un quarto (23-27 al 10'), poi è venuta fuori l'esperienza della Slovenia e l'abitudine a giocare insieme. Nella ripresa non c'è stata storia e gli ospiti hanno preso in mano il pallino del gioco. 

Mister Pozzecco dovrà fare elaborare velocemente la sconfitta e fare le sue scelte in vista del nuovo raduno di lunedì a Brescia. In programma c'è la partita contro i Paesi Bassi domenica 4 luglio: quella sarà una gara che conta nonostante gli azzurri siano già qualificati alla seconda fase delle qualificazioni alla FIBA World Cup 2023 dopo l'esclusione della Russia.


Italia-Slovenia 90-71

Italia: Spissu 8, Tonut 5, Polonara 12, Severini 7, Petrucelli 6, Della Valle 6, Flaccadori 5, Udom 2, Lever, Caruso, M. Vitali, Okeke 7, Akele, Woldetensae 13. All. Pozzecco.

Slovenia: G. Dragic 11, Muric 9, Tobey 6, Z. Dragic 8, Doncic 12, Rupnik, Nikolic 8, Blzic 6, Hrovat 6, Dimec 8, Glas 3, Macura 4, Cebasek 9. All. Sekulic.