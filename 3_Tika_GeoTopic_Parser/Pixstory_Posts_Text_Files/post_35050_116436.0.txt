Nel quarto di finale di Wimbledon, giocato contro Djokovic, Sinner si era fatto male alla caviglia. Un dolore che l'altoatesino sente ancora e per questo ha deciso di ritirarsi dal torneo di Amburgo, come ha annunciato lui stesso: "Dopo aver discusso con il mio team, abbiamo preso la decisione di non giocare Amburgo. Mi sono girato leggermente la caviglia quando sono caduto nel quarto di finale contro Djokovic a Wimbledon e come precauzione abbiamo deciso che è meglio prendersi un po’ più di tempo prima del mio prossimo torneo a Umago. Non vedevo l’ora di giocare ad Amburgo che è una città e un torneo che mi piace moltissimo".

Sinner riprenderà quindi sulla terra rossa di Umago in vista dei Masters 1000 di Cincinnati e Montreal e poi soprattutto degli US Open. Tutte occasioni per fare bene e guadagnare punti per entrare nella Top 10 e partecipare agli Atp Finals di Torino.