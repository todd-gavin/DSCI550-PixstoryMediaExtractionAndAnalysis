Il weekend del GP Francia al Paul Ricard porta con sé alcune novità, almeno per quanto riguarda le prove libere 1. Nella prima sessione di test, di scena venerdì prossimo alle 14.00, ben due piloti di riserva prenderanno il posto dei titolari. In Alfa Romeo si vedrà ancora una volta l’apprezzato Robert Kubica, che si siederà al volante della monoposto di Valtteri Bottas, mentre in Mercedes ci sarà il campione del mondo Formula E in carica, Nyck De Vries, al debutto assoluto sulla W13. A cedere il sedile al talentuoso pilota olandese sarà nientepopodimeno che Lewis Hamilton: il campionissimo inglese guarderà la “riserva” dai monitor dei box in attesa di riprendere possesso della sua monoposto nelle libere 2.

Foto: Instagram mercedeseqfe