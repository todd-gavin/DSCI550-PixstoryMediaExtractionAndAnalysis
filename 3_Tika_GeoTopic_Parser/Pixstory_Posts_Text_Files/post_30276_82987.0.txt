Il 75esimo All Star Game della Nba si è concluso con il successo per 163 a 160 del team LeBron sul team Durant.
La stella che ha brillato di più è stata senza dubbi quella di Steph Curry, autore di una prestazione offensiva clamorosa: 50 punti conditi dal nuovo record di triple della manifestazione, ben 16. Il giocatore dei Golden State Warriors è stato premiato con il trofeo di MVP dedicato alla memoria di Kobe Bryant.
Il canestro che ha sancito la vittoria della squadra capitanata da LeBron James è stato realizzato proprio dal giocatore dei Lakers, mebtre tra gli sconfitti il miglior marcatore è stato Joel Embiid con 36 punti.
Nel corso della serata tenutasi a Cleveland, la Nba ha celebrato le leggende della sua storia, invitate al centro del campo. Tra queste ovviamente Michael Jordan e lo stesso James,  mentre Larry Bird ha inviato un video saluto.