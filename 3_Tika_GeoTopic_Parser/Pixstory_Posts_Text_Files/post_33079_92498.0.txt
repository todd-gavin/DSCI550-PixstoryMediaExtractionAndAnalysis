Dopo la favolosa avventura alla Dakar, Danilo Petrucci sta per iniziare la sua nuova carriera nel MotoAmerica (AMA Superbike Championship) in sella alla Ducati Panigale V4R del team Warhorse HBK Racing. Per una fortuita coincidenza del destino, l'esordio del Petrux avverrà ad Austin, proprio nello stesso fine settimana in cui la sua nuova categoria dividerà la pista con il carrozzone del Motomondiale. Sarà l'occasione per rivedere tanti amici e non per Danilo, e per ritrovarsi faccia a faccia con il suo recente passato, magari facendo anche per togliersi qualche sassolino dalle scarpe. D'altra parte Danilo già conosce la Panigale V4R, e sa anche bene come si guida ad Austin, anche se non il COTA non è mai stata una sua pista forte (Il miglior risultato fu un sesto posto nel 2019). Il suo rivale più temibili sarà il campione in carica Jack Gagne su Yamaha, vincitore del titolo nel 2021 con 17 successi su 20 di cui 16 consecutivi!