मध्य प्रदेश पर्यटन विभाग द्वारा अपनी तरह की एक अनूठी पहल के अंतर्गत अपने राज्य के जंगलों के द्वार एडवेंचर गतिविधियों के लिये भी खोल दिये हैं। गत रविवार को सतपुड़ा टाईगर रिजर्व से सटे मढ़ई में एक साईकलिंग एक्सपीडिशन का आयोजन किया गया जिसका लाभ चंडीगढ़ स्थित साईकलवॉक्स क्लब के साईकलिस्टों ने भी उठाया। देश भर से जुटे साईकलिस्टों के बीच चंडीगढ़ के तीन साईकलिस्ट विक्रांत शर्माए अश्विनी शर्मा और सुदीप रावत ने पर्यटन विभाग और दी जिप्सी एडवेंचर्स के इस आमंत्रण को स्वीकार करते हुये मानसून में नहाये वन्य जीवन का बखूबी आनंद लिया। लगभग 85 किलोमीटर लंबी मढ़ई -तवा साईकलिंग एक्सपीडिश की इस खूबसूरत ट्रेल को स्थानीय प्रशासन के साथ साथ वन विभाग का भी समर्थन प्राप्त था। तीन दिन के इस आयोजन का उद्देश्य देश भर से आये प्रतिनिधियों को इको टूरिज्म के साथ साथ सतपुड़ा के जंगलों में रोमांचक गतिविधियों को भी बढ़ावा देना था। सभी साइकिलिस्टों के लिये यह एक यादगार मौका था कि वे न केवल वन्य जीवन के रूबरू हुये बल्कि विस्थापित ट्राईबल लोगों की दिनचर्या को भी करीब से जाना। एक्सपीडिशन को जिले के कलेक्टर नीरज कुमार सिंह ने अन्य प्रशासनिक अधिकारियों की मौजूदगी में हरी झंडी दिखाकर रवाना किया।  

आयोजक दी जिप्सी एडवेंचर्स के निदेशक आदित्य धूत ने बताया कि पहले ही प्रयास में जबदस्त रिस्पांस प्राप्त हुआ है जो कि इस बात का सूचक है कि लोग सफारी के अलावा एडवेंचर्स के माध्यम से भी वन्य जीवन का आनंद लेने के लिये आतुर हैं। उन्होंनें बताया कि सतपुड़ा साल भर पर्यटकों को आमंत्रण देते हैं परन्तु मानसून में इन जंगलों की खूबसूरी देखते ही बनती है।

पर्यटन विभाग में फिल्मए एडवेंचर एंड वॉटर टूरिज्म के डिप्टी डायरेक्टर उमाकांत चौधरी ने बताया कि इस प्रोजेक्ट की शुरुआत मध्य प्रदेश सरकार की वन डिस्टिक वन प्रोडक्ट के अनुरुप की गई है जिसके माध्यम से प्रत्येक जिले की विशेषता का उजागर उन जिलों के स्थानों और स्थानीय निवासियों का पर्यटन के माध्यम से विकास करना है। निर्मदापुरम में फैले सतपुड़ा के जंगलों एडवेंचर गतिविधियों की शुरुआत में यह पहल कदम है।