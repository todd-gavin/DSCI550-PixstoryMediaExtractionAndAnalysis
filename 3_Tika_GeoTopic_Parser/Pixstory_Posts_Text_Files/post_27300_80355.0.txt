In occasione della Giornata Internazionale della Donna, l'artista Andi Kacziba inaugura a Milano "Prendi il mio cuore", una parafrasi della poesia di Saffo “Prendi il mio cuore e portami lontano”. Un’occasione unica per dar voce alle donne e fare il punto, attraverso una serie di sculture e performance, sulla violenza di genere e la gender gap di cui le donne sono state vittime anche  durante la pandemia. Per l’artista l’8 Marzo non è una festa ma un momento di  riflessione sul passato e sul presente. Ci permette di misurare quanto è lontano il traguardo ed elaborare le nostra esperienza per dare un futuro migliore alle prossime generazioni.