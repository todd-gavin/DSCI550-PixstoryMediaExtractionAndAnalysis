Calcio, Serie A: la terza giornata parte con gli anticipi del venerdì

È solo venerdì ma è già tempo di Serie A! La terza giornata del campionato italiano di calcio parte infatti già 
stasera con ben due anticipi: ad aprire il programma c’è il Monza ancora a caccia del primo storico punto 
nella serie maggiore, che ospita al Brianteo l’Udinese in una sfida che sembra già quasi un’ultima spiaggia per 
entrambi gli allenatori, Giovanni Stroppa e Andrea Sottil. Il piatto forte è però ovviamente alle 20.45 quando, 
all’Olimpico di Roma, i padroni di casa della Lazio ospitano l’Inter del grande ex Simone Inzaghi: un match 
delicato per i nerazzurri, chiamati a una prova del nove sul campo di un’altra big del campionato per provare 
a mantenere la vetta della classifica a pieni punti. Ci saranno sorprese?

Foto: Instagram @inter