La Mercedes batte un colpo a sorpresa. Nelle prove libere 2 del GP Emilia-Romagna 2022, è infatti George Russell a staccare il miglior tempo assoluto in 1:19.457: il giovane inglese ex Williams, ha così riportato la Freccia d'Argento in vetta, anche se l'impressione è che, in una sessione asciutta dove tutti i team hanno lavorato per cercare di capire il comportamento delle gomme senza però poter intervenire sull'assetto delle auto (che è bloccato dopo le qualifiche di ieri), la scuderia di Toto Wolff abbia girato con meno carico di carburante rispetto agli altri. Un altro indizio potrebbe essere la posizione di Lewis Hamilton, quarto e mai 
così vicino quest'anno ai rivali di Ferrari e Red Bull nonostante le pessime prestazioni di ieri. Secondo tempo per Perez, terzo per Leclerc, con il poleman Verstappen settimo (ma impegnato in un lavoro differente in ottica gara). Alle 16.30 il via della Sprint Race. 

Foto: Instagram mercedesamgf1