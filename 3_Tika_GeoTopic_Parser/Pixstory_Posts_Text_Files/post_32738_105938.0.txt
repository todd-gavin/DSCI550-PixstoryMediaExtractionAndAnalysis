Nel prino gruppo la Francia pareggia con la Croazia 1-1 (di Kramaric su rigore e Rabiot le reti) e raccoglie il primo punto in classifica, mentre la Danimarca espugna il campo dell'Austria 2-1 grazie alle reti di Hojbjerg e Stryger Larsen (di Schlager il gol austriaco). La classifica vede la Danimarca prima a quota 6, l'Austria a 3, Francia e Croazia a 1. Nel secondo girone pareggiano 2-2 Repubblica Ceca e Spagna (di Pesek, Kuchta, Gavi e Martinez i quattro gol, con gli iberici che evitano la sconfitta al 90째) mentre il Portogallo affonda la Svizzera 4-0 con due reti di Cristiano Ronaldo (di Carvalho e Cancelo gli altri gol). In classifica comandano Portogallo e Rep. Ceca con 4 punti, davanti alla Spagna con 2 e alla Svizzera con 0. Nel gruppo dell'Italia in testa ci sono proprio gli azzurri, che hanno superato 2-1 l'Ungheria con reti di Barella e Pellegrini, approfittando dell'1-1 tra Inghilterra e Germania (con Kane che ha salvato i britannici all'88째 su rigore pareggiando la rete di Hoffmann in avvio di ripresa) per portarsi a quota 4 punti davanti ai 3 dell'Ungheria, ai 2 della Germania e all'1 dell'Inghilterra. Nel 4째 gruppo, infine, l'Olanda ha espugnato 2-1 il campo del Galles grazie alle reti Koopmeiners e Weghorst (al 94째 ha risposto alla rete gallese di Norrington-Davies di due minuti prima) mentre il Belgio ha sommerso la Polonia in casa per 6-1 con doppietta di Trossard e reti di Witsel, De Bruyne, Dendoncker e Openda. E dire che i polacchi erano passati in vantaggio nel primo tempo con il solito Lewandowski. Nel gruppo guida l'Olanda a punteggio pieno con 6 punti davanti a Belgio e Polonia con 3 e al Galles con 0