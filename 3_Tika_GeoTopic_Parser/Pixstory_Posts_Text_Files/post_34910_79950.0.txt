La Figc ci prova e ha presentato una manifestazione di interesse alla Uefa per ospitare gli Europei del 2032, muovendosi con grande anticipo rispetto alla scadenza del 23 marzo. Il paese ospitante sarà annunciato a settembre 2023 ed entro aprile (sempre 2023) dovranno essere presentati i progetti di candidatura.

Per l'Italia sarebbe il terzo Europeo ospitato dopo quelli del 1968 e 1980 a cui si aggiungono le quattro partite dell'ultima kermesse itinerante.

La scelta poteva ricadere anche sugli Europei del 2028, ma la Figc avrebbe optato per il 2032 per avere più tempo per ammodernare gli stadi italiani e, nel caso, costruirne di nuovi. Per l'edizione del 2028 al momento c'è la candidatura di Regno Unito e Irlanda.