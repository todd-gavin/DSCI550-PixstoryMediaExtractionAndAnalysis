“Gli accertamenti strumentali eseguiti su Sanabria, indisponibile nella partita contro l’Empoli per un problema muscolare, hanno evidenziato una lesione di primo grado al muscolo ileo psoas sinistro. La prognosi verrà valutata secondo l’evoluzione clinica dell’infortunio.” Questo il comunicato ufficiale diramato in queste ore dal Torino in merito alle condizioni del suo attaccante. La lesione di primo grado al muscolo ileo psoas sinistro lo costringerà a saltare il finale di campionato, salvo un vero e proprio miracolo. Per lui dunque niente Napoli, Verona e Roma.