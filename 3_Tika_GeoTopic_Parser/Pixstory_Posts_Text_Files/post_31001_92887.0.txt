Un'altra domenica memorabile per Charles Leclerc e la Ferrari in questo inizio di stagione. Il monegasco ha condotto dall'inizio alla fine il GP Australia, facendo segnare anche il giro più veloce in gara. 26 punti in tasca per lui, mentre il rivale Max Verstappen è stato costretto al ritiro per un problema tecnico. Sul podio salgono Sergio Perez e George Russell che ora è addirittura secondo in classifica generale, ben 34 punti dietro Leclerc. Lewis Hamilton ha chiuso al quarto posto davanti alle due McLaren. Delusione per l'altra Ferrari di Carlos Sainz, insabbiatosi nei primi giri. La Rossa domina anche il Mondiale Costruttori, con 39 punti di vantaggio sulla Mercedes. Uno scenario perfetto in vista dell'appuntamento di Imola, in programma tra due settimane.