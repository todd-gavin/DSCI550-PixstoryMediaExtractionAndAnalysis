Il suo tecnico lo aveva detto e ha mantenuto la promessa nonostante il risultato li vedesse sotto di due reti a zero contro il Newcastel. Eriksen è tornato a giocare una partita ufficiale a 259 giorni dal terribile pomeriggio di Danimarca-Finlandia di Euro 2020 in cui il cuore del centrocampista si è fermato: tragedia evitata per miracolo e grazie all'intervento tempestivo dei medici. Lo ha fatto con la maglia del Brentford, la sua nuova squadra, in una partita di Premier League.

Il sogno di Eriksen è quello di riuscire a partecipare ai prossimi Mondiali in Qatar, anche se la strada è ancora lunga. Intanto il primo passo è stato fatto, e per lui e per il Brentford è stato un giorno di festa nonostante la sconfitta per due a zero. Nel suo ritorno in Premier Legue, Eriksen ha giocato quasi tutto il secondo tempo essendo entrato al posto di Jensen al 52'.