Enzo Ferrari sarà al centro di una nuova serie biografica ordinata da Apple Tv+, che porta il titolo appunto di Ferrari, e affidata a un tris di creativi d'eccezione: tra i produttori esecutivi, dopo i successi di The New Pope e È stata la mano di Dio, ci sarà infatti Paolo Sorrentino, mentre alla regia vedremo Stefano Sollima, dopo le sue esperienze americane di Soldado e Senza rimorso. Accanto a loro ci sarà poi Steven Knight, sceneggiatore acclamato e molto prolifico, noto soprattutto come il creatore di Peaky Blinders. Creata e scritta da Knight, appunto, la serie sarà basata su Ferrari Rex, il libro scritto nel 2016 da Luca Dal Monte (che qui sarà coinvolto come consulente storico) e dedicato alla straordinaria vita del fondatore dell'omonima casa automobilistica.

https://www.wired.it/article/enzo-ferrari-serie-paolo-sorrentino-stefano-sollima/