ഈ വർഷത്തെ ദേശീയ അവാർഡുകൾ പ്രഖ്യാപിച്ചപ്പോൾ ഏറ്റവും കൂടുതൽ സന്തോഷം നൽകിയ ഒന്നാണു മികച്ച  ഗായികയ്ക്കുള്ള നഞ്ചിയമ്മയുടെ പുരസ്കാരനേട്ടം.
        മികച്ച സംഗീതം എന്നാൽ ശാസ്ത്രീയമായതും  എഴുതിവയ്‌ക്കപ്പെട്ടതും മാത്രമാണ് എന്ന  യാഥാസ്ഥിതിക മനോഭാവ ഭാവത്തെയാണ് ഇത്തവണത്തെ മികച്ച ഗായികക്കുള്ള ദേശീയ അവാർഡ് പൊളിച്ചെഴുതിയത്. മണ്ണിന്റെ മണമുള്ള ,മനുഷ്യന്റെ മണമുള്ള  നമ്മുടെയെല്ലാം തായ് വേരിനോട് ചേർന്നു കിടക്കുന്ന, വാമൊഴിയായി മാത്രം കൈമാറ്റം ചെയ്യപ്പെടുന്ന നാടൻ പാട്ടുകളെ കൂടി ജൂറി ഇത്തവണ ഒരു ഗാനമായിത്തന്നെ പരിഗണിച്ചു എന്നുള്ളത് വലിയൊരു പുരോഗതി തന്നെയാണ്. 

 "നഞ്ചിയമ്മയ്ക്ക് എഴുതാനറിയില്ല, വായിക്കാനറിയില്ല എങ്കിലും ഏകദേശം അറുപതിലധികം പാട്ടുകൾ നഞ്ചിയമ്മയുടെ മനസ്സിലുണ്ട്" എന്ന് പണ്ട് 'അയ്യപ്പനുംകോശിയും' സിനിമയുടെ ഏതോ ഒരു ഇന്റർവ്യൂ പറഞ്ഞതോർക്കുന്നു. സ്നേഹിക്കാൻ മാത്രമറിയാവുന്ന കാടിന്റെ മകളായ നഞ്ചിയമ്മയ്ക്ക് കിട്ടിയ ഈ പുരസ്കാരം എന്തുകൊണ്ടും അർഹമായ കൈകളിൽ തന്നെയാണ് എത്തിച്ചേർന്നത്.....