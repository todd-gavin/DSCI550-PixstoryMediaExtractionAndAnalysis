Alberto Bertolini, vice del mister del Venezia Paolo Zanetti, ha parlato ai microfoni di Dazn dopo la sfida con lo Spezia.

"Avrei rosicato anche per il pareggio. Siamo venuti qui, mettendo in campo la nostra idea di calcio e poi abbiamo pagato un episodio. E' una sconfitta pesante, ma dobbiamo guardare avanti perché la prestazione è stata buona. Siamo mancati negli episodi, che decidono le partite. Henry è il nostro bomber e giocare uno scontro decisivo senza di lui è normale che sia un handicap per noi. Abbiamo calciato meno in porta di quanto avremmo dovuto, mentre siamo stati bravi fino agli ultimi metri.
Le nostre chance di salvezza calano di una partita, ma non nei numeri. Veniamo da un periodo in cui non facciamo punti, ma questa prestazione ci dà speranza per il futuro".