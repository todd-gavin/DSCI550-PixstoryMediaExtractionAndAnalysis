Charlotte Gainsbourg sarà presto al cinema con il suo primo lavoro da regista. Il 16 giugno uscirà nelle sale italiane un lungometraggio in cui viene raccontata Jane Birkin come non è mai stato fatto prima, proprio perché lo storytelling è veicolato dalla figlia; un progetto nato come "una scusa per avvicinarmi a lei, per guardarla, per prendermi del tempo con lei" come racconta la stessa Charlotte. Un docufilm in cui le due donne si aprono sulle loro ansie, i sensi di colpa e l'amore reciproco.