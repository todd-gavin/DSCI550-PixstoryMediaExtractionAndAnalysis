ക്യാന്റീനാണ് ഞങ്ങളുടെ വൈകുന്നേരങ്ങൾക്ക് മനോഹാരിത പകരുന്നത്.ക്യാന്റീനിലെ കോഫിയോളം മനോഹരമായും,പ്രിയപ്പെട്ടതായും മറ്റൊന്നുമില്ലെന്നാണ് എന്റെ ഒരിത്.കോളേജിലെ എല്ലാവരുടെയും വിഹാര കേന്ദ്രമാണ് കാന്റീൻ.രാവിലെ തുടങ്ങുന്ന തിരക്ക് വൈകീട്ട് പത്ത് മണി വരെ നിലനിൽക്കും.ബോയ്സ് ഹോസ്റ്റലിലുള്ളവർ രാത്രി ഭക്ഷണവും ക്യാന്റീനിൽ തന്നെ.ക്യാന്റീൻ വല്ലാത്ത ഒരനുഭൂതിയാണ്.സ്നേഹത്തിന്റെ, സൗഹൃദത്തിന്റെ,പങ്കുവെക്കലിന്റെ, കരുതലിന്റെ അതിമനോഹര നിമിഷങ്ങളാണ് കാന്റീൻ പകർന്നു നൽകുന്നത്.കോളേജിൽ ഞങ്ങൾക്കേറെ പ്രിയപ്പെട്ട ഇടങ്ങളിൽ ഏറ്റവും മുൻപിൽ ആണ് കാന്റീനിന്റെ സ്ഥാനം.