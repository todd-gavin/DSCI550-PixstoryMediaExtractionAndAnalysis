Ralph Lauren è tornato a sfilare in presenza dopo quasi tre anni di assenza e per festeggiare ha organizzato un grande evento fuori dal fashion month.
Ha fatto realizzare l’esatta copia del suo salotto come venue della sfilata e tra Anna Wintour, il sindaco di New York e Jessica Chastain hanno sfilato abiti bianchi, neri e rossi.
Una serata tra amici non così intima ma profondamente glamour. L’ispirazione diretta, più che la old Hollywood è il concetto di “old money”: l’eleganza e lo stile delle grandi e antiche famiglie abbienti americane. Tuxedo e abiti lunghi da galà,  completi gessati dal sapore jazz anni 20 si mischiano a maglioni stampati e casual chic.