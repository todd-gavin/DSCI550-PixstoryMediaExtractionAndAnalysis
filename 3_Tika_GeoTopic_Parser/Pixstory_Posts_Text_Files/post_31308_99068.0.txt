Chiara Camoni e Luca Bertolo condividono una predilezione per ciò che è inattuale. Con opere e modalità diverse, cercano entrambi delle vie di fuga: dal mondo delle agenzie di viaggio, dall’eterno presente in cui le visioni muoiono di cronaca. Quali sono le direttive su cui si muovono questi due artisti? L’ombra, la lontananza, i ricorsi. Per Camoni l’arcaico rappresenta un serbatoio di contemporaneità; come una maga, aiuta il mondo (i bambini, il bosco, la materia) a partorire. Tra altre meraviglie, nascono ninfe o esserini di terra, in rappresentanza di un femminile più prossimo a Demetra che ad Afrodite. I quadri di Bertolo rinviano incessantemente a un al di qua o un al di là dell'immagine rappresentata”. Nate per stratificazione (vera o presunta) le sue immagini vanno sfogliate come rose o cipolle.
Lo Studio Spada Partners, nell’ambito delle attività di Corporate Social Responsability che porta avanti da anni, è da sempre al fianco di stimolanti progetti culturali. Credo sia importante – spiega il managing partner Roberto Spada - sottolineare l’importanza che la cultura può avere nell’affrontare una narrazione quanto mai complessa e difficile come quella che oggi stiamo vivendo nonché sostenere quelle realtà che quotidianamente si adoperano in modo concreto e fattivo per migliorare le condizioni di vita di tutta la comunità.