Tra Pogba e la Juventus ci sarebbe l'intesa praticamente su tutto. L'entourage del giocatore ha incontrato la dirigenza bianconera con cui avrebbe trovato l'accordo: tre anni di contratto a 7,5 milioni di euro a stagione. Un sacrificio da parte del francese, ma pare che la voglia di tornare a Torino dove è cresciuto e diventato maturo abbiano prevalso. Allo United, per capirci, ha guadagnato 13 milioni di euro all'anno.

Per Gazzetta dello Sport e Tuttosport l'affare è già concluso, nonostante ci sia ancora da limare qualcosa tra le parti.

Certo la concorrenza non manca per un giocatore che a 29 anni e mezzo ha ancora da dire la sua. In primis c'è il Psg che come minimo potrebbe garantire i 13 milioni di euro annui attuali, ma anche qualcosa in più. C'è però l'annata da dimenticare dei parigini che ha un po' destabilizzato l'ambiente e poi c'è il rebus allenatore che non è positivo per convincere grandi giocatori ad accettare.

Dopo questo week end, con i campionati finiti, ci saranno più certezze.