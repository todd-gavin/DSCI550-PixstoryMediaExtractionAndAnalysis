Il basket italiano piange Franco Casalini, storico vice allenatore di Dan Peterson all'Olimpia Milano, prima di ereditare la panchina delle Scarpette Rosse proprio dal coach americano e vincere la Coppa Campioni della stagione 1987-88. 70 anni compiuti il 1° gennaio, Casalini è stato trovato morto nella sua abitazione, secondo le prime indiscrezioni la causa potrebbe essere un infarto. Dopo aver chiuso ancora giovane la carriera da allenatore, Casalini era diventato un apprezzatissimo commentatore televisivo ai microfoni di Tele +, Sky ed Eurosport.