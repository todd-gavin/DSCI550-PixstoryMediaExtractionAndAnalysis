La denuncia di Oxfam e Emergency alla vigilia del summit di Bruxelles tra i leader dell'Unione europea e Unione africana. Appello per sospendere i brevetti e permetterne la produzione nei paesi poveri.

L’Unione europea infatti entro febbraio dovrà buttare 55 milioni di dosi di vaccini Covid, perché in scadenza, mentre all’Africa ne ha donate appena 30 milioni dall’inizio dell’anno. Proprio a causa della scarsità di vaccini, in Africa appena l’11% della popolazione ha ricevuto le prime due dosi. Da inizio anno si stima che almeno 250 mila persone siano morte a causa del virus, quasi 7 mila al giorno. Non va dimenticato che l’Ue è il maggior esportatore di vaccini al mondo, ma nonostante ciò solo l’8% è andato all’Africa.