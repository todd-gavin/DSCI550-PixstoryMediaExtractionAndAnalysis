MotoGP, Ducati ha deciso: Enea Bastianini sulla moto ufficiale nel 2023 con Bagnaia

Enea Bastianini è stata una delle più positive sorprese della stagione MotoGP 2022. Il primo leader del 
Mondiale, vincitore della tappa inaugurale in Qatar con la Ducati clienti del team di Fausto Gresini, ha 
ottenuto la promozione che meritava e, nel prossimo campionato, sarà in sella alla moto ufficiale della casa 
di Borgo Panigale. “Bestia” farà dunque coppia nel 2023 con Francesco Bagnaia, formando una coppia tutta 
italiana di sicuro talento e affidamento, sostituendo il partente Jack Miller. Sconfitta la concorrenza dello 
spagnolo Jorge Martin, inizialmente dato come favorito. 

Foto: Instagram @ducaticorse