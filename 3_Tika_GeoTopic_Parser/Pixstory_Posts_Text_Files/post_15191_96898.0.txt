Umami Taste Experience, ha deciso di combinare la propria offerta con il rispetto dell’ambiente marino. Per questo motivo Umami Seregno è entrato a far parte del progetto Sustainable Restaurants di Friend of the Sea®. 

L’iniziativa è stata lanciata da Friend of the Sea®, lo standard di certificazione internazionale per i prodotti da pesca e acquacoltura sostenibili, per premiare quei ristoranti che si impegnano concretamente contro il sovra-sfruttamento delle risorse del pianeta e che fanno della salvaguardia degli habitat marittimi un punto fondamentale della propria offerta culinaria.

Una sfida accettata con entusiasmo da Umami Seregno, che già da tempo aveva avviato un ripensamento delle proprie attività in modo che fossero più attente alle tematiche ambientali. Dall’obiettivo, entro il 2022, di eliminare dai propri locali tutti gli oggetti di plastica superflui, alle collaborazioni con altre organizzazioni come One Tree Planted che pianta alberi per contrastare le emissioni di CO2 e la deforestazione, all’utilizzo, per il take-away, di vaschette fatte di materiali riciclati e 100% riciclabili.