La Premier League questa volta non ha portato fortuna a Claudio Ranieri. Il Watford lo ha sollevato dall'incarico dopo l'ultima sconfitta in casa per 0-3 contro il Norwich che è costato proprio il sorpasso da parte dei rivali. 

Un pareggio e sette sconfitte, questo il bilancio del tecnico italiano che lascia il Watford al penultimo posto in classifica e fuori dalla FA Cup. Da menzionare l'ultima vittoria della squadra di proprietà della famiglia Pozzo, un sorprendente 4-1 contro il Manchester United a novembre. Poi non è più arrivato il bottino pieno.

L'avventura di Ranieri sulla panchina del Watford era iniziata malissimo a metà ottobre con una sconfitta casalinga contro il Liverpool per 0-5. Tra alti e bassi era arrivata la roboante vittoria contro i Red Devils che sembrava poter cambiare le sorti di una stagione storta, invece è stato un match isolato dagli  altri. Da fine novembre solo amarezze e un misero punticino col Newcastle prima della sconfitta decisiva e definitiva contro il Norwich.