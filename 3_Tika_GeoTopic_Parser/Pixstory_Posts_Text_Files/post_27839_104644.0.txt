In questo weekend, Marc Marquez non è in pista nella “sua” Barcellona per il GP di Catalunya della massima serie motociclistica. Il pilota catalano ha infatti deciso di farsi operare ancora al braccio per un delicato intervento volto a rimettere a posto le ossa fratturate in seguito al grave incidente di Jerez 2020 e che, ormai da due anni, gli impediscono di guidare con costanza ad alti livelli. L’intervento, realizzato alla Mayo Clinic di Rochester, in Minnesota, dal dottor Joaquin Sanchez Sotelo specializzato proprio in questo tipo di operazioni, è durato tre ore ed è perfettamente riuscito. Marc è stato sottoposto a una delicata “osteotomia omerale 
rotazionale” con rimozione della placca posizionata nel 2020 e riposizionamento dell’omero fratturato con rotazione di 30 gradi. Per il forte motociclista del team Repsol Honda si tratta della quarta operazione al braccio dopo il primo infortunio. Incerte, però, le tempistiche per il recupero: si parla di almeno 4 mesi prima 
di risalire in sella a una moto da corsa.

Foto: Instagram marcmarquez93