Josè Mourinho non è per niente in buoni rapporti con gli arbitri italiani in questa stagione che lo vede al ritorno in Italia alla guida della Roma. Il tecnico portoghese ha avuto infatti più volte da ridire nei confronti degli arbitraggi di Serie A. Anche nel match casalingo di ieri contro il Verona Mourinho non ha di certo risparmiato le critiche al direttore di gara Pairetto. Critiche e gesti plateali, una caratteristica peculiare dell’allenatore, che gli sono costati l’espulsione e la conseguente squalifica, di cui ancora non si conosce l’entità. Per giustificare in qualche modo il suo comportamento l’allenatore ha voluto esprimere le sue ragioni attraverso i social commentando così quanto accaduto in campo: “Amo il popolo romanista e per loro combatto.
Meglio non parlare ma andare a casa e fare una
buona cena".