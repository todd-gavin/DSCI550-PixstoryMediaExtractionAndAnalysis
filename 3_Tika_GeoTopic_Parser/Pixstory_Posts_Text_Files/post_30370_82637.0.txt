Il Tas di Losanna ha deciso che la Gran Bretagna dovrà restituire l'argento vinto nella 4x100 delle Olimpiadi di Tokyo 2020, quando il quartetto d'oltremanica venne sconfitto in volata dall'Italia.
Decisiva la positività agli steroidi del frazionista CJ Ujah, il quale aveva provato a difendersi parlando di un integratore contaminato: "Mi dispiace moltissimo che a causa di questa situazione i miei compagni debbano restituire le medaglie, e mi scuso anche con le loro famiglie e con i tifosi. Mi porterò dietro questo rimorso per il resto della vita" le parole dello sprinter dopo la sentenza.
Alle spalle dell'Italia sale così il Canada, mentre il podio è ora completato dalla Cina.