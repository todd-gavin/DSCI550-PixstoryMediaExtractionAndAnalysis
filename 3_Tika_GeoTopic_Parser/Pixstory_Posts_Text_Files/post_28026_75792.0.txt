Era di sicuro l’atleta azzurra più in forma in vista delle prossime Olimpiadi invernali di Pechino. La sfortuna si è però accanita contro Sofia Goggia: la forte sciatrice italiana si è infatti infortunata dopo essere caduta ieri nella discesa del SuperG di Cortina. Gli esami hanno dato conferma: lesione parziale del legamento crociato del ginocchio sinistro, piccola frattura del perone e sofferenza muscolo tendinea. Adesso si prova il recupero lampo, ma è certo che la ventinovenne bergamasca non sarà portabandiera azzurra alla cerimonia d’apertura dei Giochi del prossimo 4 febbraio. Obiettivo essere in buone condizioni fisiche per la gara del 15 febbraio. In bocca al lupo Sofia!