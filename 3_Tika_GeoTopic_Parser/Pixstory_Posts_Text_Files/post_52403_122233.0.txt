മരിയൻ കോളേജ് അതിന്റെ ഒരു അടിസ്ഥാന തത്ത്വവമായി കരുതുന്ന ഒരു കാര്യമാണ് കോളേജ് ക്യാമ്പസ്സിന്റെ ശുചിത്വം. അതിനായി നിയോഗിച്ചിരിക്കുന്ന തൊഴിലാളികളോടൊപ്പം കുട്ടികളും മുൻകൈയ് എടുക്കുന്നു എന്നതാണ് മരിയന്റെ പ്രത്യേകത.

ക്യാമ്പസ്സിന്റെ മുക്കിലും മൂലയിലും സ്ഥാപിച്ചിരിക്കുന്ന വേസ്റ്റ് ബിന്നുകൾ ഇതിനായി സഹായിക്കുന്നു. കുരങ്ങന്റെയും, മുയലിന്റെയും ആകൃതിയിലുള്ള വേസ്റ്റ് ബിന്നുകളാണ് ക്യാമ്പസ്സിൽ സ്ഥാപിച്ചിരിക്കുന്നത്. ഒരിക്കൽ പോലും ക്യാമ്പസ്സിന്റെ ഉള്ളിൽ ചപ്പുച്ചവറുകളോ, മറ്റു മാലിന്യങ്ങളോ വീണു കിടക്കുന്നത് ഞാൻ കണ്ടിട്ടില്ല. കൂടാതെ ഒരു മലമ്പ്രദേശം ആയതുകൊണ്ട് തന്നെ ഇവിടെ ഒരുപാട് മരങ്ങളും ഉണ്ട് എന്നാൽ ഇവിടെ അത്തരത്തിൽ ഇലകളും മറ്റും വീണു വൃത്തികേടായി കിടക്കുന്നത് കാണാൻ കഴിഞ്ഞിട്ടില്ല. കൃത്യമായ ഇടവേളകളിൽ തൊഴിലാളികൾ വന്ന് അത് വൃത്തിയാക്കുന്നു.

മരിയന്റെ ഈ ഒരു സംസ്കാരം ഇവിടെ പഠിക്കുന്ന കുട്ടികളിലും വളരുന്നു എന്നത് വളരെ വലിയൊരു കാര്യമാണ്. എന്റെ കാര്യം തന്നെ പറയുകയാണെങ്കിൽ, ഇപ്പൊൾ എനിക്ക് വേസ്റ്റ് ബിന്നിൽ അല്ലാതെ വേസ്റ്റ് ഇടാൻ സാധിക്കില്ല, എന്തോ ഒരു മനോവിഷമമാണ് അപ്പോൾ. മരിയൻ എനിക്ക് പകർന്നു തന്ന ഒരു ഗുണമായി ഞാൻ അതിനെ കരുതുന്നു.