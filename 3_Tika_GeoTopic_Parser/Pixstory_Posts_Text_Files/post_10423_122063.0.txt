Il termine “spot” letteralmente significa “macchiare” e nel linguaggio medico-ginecologico delinea una perdita anomala di sangue uterino di colore scuro, tra un ciclo e un altro. 
“Di solito lo spotting suggerisce che serve indagare per capire cosa non funziona correttamente: potrebbe trattarsi di un episodio sporadico – interviene per INTIMINA Manuela FARRIS, ginecologa - ma potrebbe anche indicare la presenza di un campanello d'allarme per patologie importanti”.

PERCHE’ SUCCEDE
Esistono diversi tipi di sanguinamento anormali, come quello definito intermestruale o quello dopo i rapporti sessuali a seguito di lesioni. Altre cause possono includere malattie sessualmente trasmissibili (come la clamidia), ed è una buona idea sottoporsi a un test delle malattie sessualmente trasmissibili se hai recentemente cambiato partner e/o hai avuto rapporti sessuali non protetti. Tra le cause ci può essere anche un aborto spontaneo recente, oppure la secchezza vaginale o anche lo stress.
“È importante capire innanzitutto di cosa si tratti. Il modo più semplice è tenere traccia dei cicli in un calendario (le nuove app sono molto utili per questo) e monitorare quando si verifica una perdita di sangue al di fuori del regolare ciclo mestruale. È ’ necessario verificare anche se la perdita è leggera ("spotting") o più abbondante e quanto dura. Il sanguinamento tra le mestruazioni – continua FARRIS - può essere comune nelle giovani donne che assumono contraccettivi ormonali, in caso di dimenticanza o perché quel tipo di pillola può essere troppo “leggera” per quella persona, ma anche in caso di assunzione della pillola contraccettiva di emergenza. Controlla anche se si verifica a metà tra i cicli: questo è noto come sanguinamento ovulatorio e in alcuni casi può associarsi anche a dolori pelvici”.

QUANDO LA CAUSA PUO’ ESSERE ORMONALE OPPURE ORGANICA
Altre cause possono essere i cambiamenti ormonali dovuti a condizioni come la sindrome dell'ovaio policistico o alterazioni della cervice  All'interno dell'utero, polipi o fibromi possono causare sanguinamento irregolare. Con l'avanzare dell'età, anche il cancro dell'utero, della vagina o della vulva può causare sanguinamento anormale. Sarà in questo caso compito del medico fare diagnosi