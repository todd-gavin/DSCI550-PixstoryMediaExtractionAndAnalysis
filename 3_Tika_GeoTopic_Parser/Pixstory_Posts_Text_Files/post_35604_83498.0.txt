La notizia ha del clamoroso e rimbalza di bocca in bocca. Domenico “Mimmo” Criscito lascerà il Genoa a breve. A bocce ferme e a calciomercato ormai concluso il difensore del Genoa ha deciso di firmare per il Toronto, futura squadra anche di Lorenzo Insigne, e di lasciare i rossoblu a metà stagione. Sarebbe infatti ad un passo la sua firma del contratto biennale che lo legherà al Toronto. La sua partenza è prevista tra due settimane. Una decisione che farà senza dubbio discutere se pensiamo che sia anche il capitano del Grifone. Criscito lascerà il Genoa dopo 269 partite.