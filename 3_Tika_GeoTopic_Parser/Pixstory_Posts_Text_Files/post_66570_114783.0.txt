ബസ് യാത്രകൾ എന്നും എനിക്ക് പ്രിയപ്പെട്ടതാണ്. പ്രത്യേകിച്ച് ഹൈറേഞ്ചിന്റെ വന്യമായ പാതകളിലൂടെ ഉള്ള യാത്ര. യാത്ര ചെയ്യാൻ ആഗ്രഹിക്കാത്തവർ ആരും തന്നെ ഇല്ല. ഓരോ യാത്രയും ഓരോ അനുഭവങ്ങൾ ആണ്, ഓരോ അറിവുകളാണ്. അത് നമ്മെ ഓരോ ദേശങ്ങളുടെ പ്രിത്യേകതകളിലേക്ക്, ചരിത്രത്തിലേക്ക് നയിക്കുന്നു. ഓരോ യാത്രക്കും ഓരോ കാരണങ്ങൾ ഉണ്ട്, ചിലർക്ക് അത് അറിവിലേക്കുള്ള പുസ്തകമാണ്, ചിലർക്ക് ഒളിച്ചോട്ടമാണ്, മറ്റുചിലർക്ക് ജീവിതത്തിന്റെ കണ്ടെത്തലാണ്.
ഓരോ ബസ് യാത്രയും എനിക്ക് പകർന്നുതരുന്ന സംതൃപ്തിയും, അറിവും അസംഖ്യമാണ്. മനശാസ്ത്രമനുസരിച് മനുഷ്യന് അറിവുകൾ (Insights) ലഭിക്കുന്ന ഒരു സുപ്രധാന പ്രക്രിയ കൂടിയാണ് യാത്ര!.

ഈ ജീവിതവും ഒരു യാത്രയല്ലേ?. ഒരു സ്ഥലത്തുനിന്നും ആരംഭിച്ചു മറ്റൊന്നിൽ അവസാനിക്കുന്ന, സമയത്തിനൊപ്പം നീങ്ങുന്ന ഒരു യാത്ര, എന്ന് ചിന്തിച്ചു ഞാൻ ഇരുന്നു.....