Giornata da incorniciare per lo sci alpino azzurro. Dopo la folle gara di ieri sull'Olympiabakken, Dominik Paris si riscatta e vince la seconda discesa libera di Kvitfjell, mettendosi alle spalle di 55 centesimi di secondo il norvegese Kilde e di 81 gli svizzeri Feuz (campione olimpico in carica) e Hintermann (vincitore ieri). La mattinata era stata lieta per l'Italia anche grazie a Federica Brignone, che con il nono posto nel SuperG di Lenzerheide ha vinto matematicamente la coppetta di SuperG 2021-22. La gara Ã¨ stata vinta dalla francese Romane Miradoli davanti alle due superstar Mikela Shiffrin e a Lara Gut-Behrami. Quarta per appena due centesimi l'azzurra Marta Bassino.