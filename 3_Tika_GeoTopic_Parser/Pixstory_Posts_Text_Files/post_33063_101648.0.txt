Nella 14° tappa del Giro d'Italia danno spettacolo in tanti, ma alla fine a vincere è Simon Yates, ormai fuori classifica, che nel finale riprende un gruppetto con Richard Carapaz, Jai Hindlay e Vincenzo Nibali, staccandoli prima del traguardo. Dietro al britannico sono arrivati, nell'ordine, Hindlay, Carapaz (nuova maglia rosa!) e Nibali, mentre quinto è stato un sempre straordinario Domenico Pozzovivo. Stravolta la classifica generale, con l'ecuadoregno Carapaz nuova maglia rosa con un margine risicatissimo sull'australiano Jai Hindley, appena sette secondi. Non sono lontani neanche il portoghese Joao Almeida (oggi 6°) a 30",  lo spagnolo Mikel Landa (oggi 7°) a 59" e Domenico Pozzovico, quinto a 1"01. Rientra nella top ten anche Vincenzo Nibali, ora ottavo a 2"58 dal leader.