Nell’indagine inoltre, Altroconsumo ha chiesto ai rispondenti di valutare gli operatori per quanto riguarda il servizio clienti e la correttezza delle bollette indipendentemente dal tipo di servizio offerto. È emerso che circa 1/4 dei rispondenti non è soddisfatto del servizio clienti del proprio operatore.
Sono i leader di mercato della telefonia a finire in fondo alla classifica di valutazione per il servizio clienti :Wind Tre registra un punteggio di 59 punti, seguito da Vodafone (57) e Tim (55). Ai primi posti della classifica troviamo, invece, CoopVoce con 82 punti, Amazon Prime Video (79), Netflix (77), Disney+ e Iliad (76) e AppleTv+ (75). 
Per quanto riguarda la trasparenza della bolletta la situazione sembra andare meglio, anche se c’è il 14% degli intervistati che si dichiara insoddisfatto.