È stata una Q3 emozionante e tirata sul filo dei millesimi, quella di questo insolito venerdì di qualifiche del GP Austria 2022, caratterizzato dal ritorno del nuovo format della F1 Sprint. A centrare la pole position è stato il leader del Mondiale, Max Verstappen, unico a scendere sotto il muro dell’1:05, chiudendo il suo 
ultimo tentativo in 1:04.984. Le Ferrari sono sconfitte ma non partono battute, considerando anche il piccolissimo divario: Charles Leclerc è secondo a 29 millesimi, Carlos Sainz terzo a 82. Male le due Mercedes: Russell è quinto con Hamilton decimo, ma entrambi sono stati protagonisti di un incidente dopo aver perso 
il controllo delle loro W13 proprio nell’ultima sessione di qualifica. Domani alle 12.30 le prove libere 2, alle 16.30 la Sprint Race. 

Foto: Instagram f1