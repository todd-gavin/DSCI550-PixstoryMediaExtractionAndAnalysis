Sampdoria e Juventus hanno chiuso la seconda giornata di campionato con un pareggio a reti bianche. Il posticipo del lunedì sera ha visto un match vivace con tante occasioni da gol da entrambe le parti, una traversa e un palo dei doriani e un gol annullato a Rabiot. Con il pareggio per la Juventus sfuma la possibilità di essere a punteggio pieno dopo due giornate e raggiungere Inter, Napoli e Roma.

A Genova i bianconeri si presentano con molte assenze, tra cui quelle dei nuovi acquisti Di Maria e Pogba, ma anche di Chiesa, McKennie, Bonucci e Szczesny. Allegri non ne approfitta per inserire i giovani, ma schiera al centro della difesa Rugani e a centrocampo Rabiot, entrambi da tempo sulla lista dei possibili partenti.

A partire meglio è la Sampdoria che fa il gioco nella prima frazione. I bianconeri si sono salvati nei primi 45 minuti grazie alla traversa colpita da Leris e al palo che ha fermato un quasi autogol di Vlahovic sugli sviluppi di un calcio d'angolo. Nella ripresa si scuote la Juventus anche se di grandi occasioni non ne sono capitate. L'arbitro però ha anche annullato un gol a Rabiot per un fuorigioco dell'attaccante serbo che aveva servito il francese.

SAMPDORIA-JUVENTUS 0-0

SAMPDORIA (4-1-4-1): Audero; Bereszynski, Ferrari, Colley, Augello (73' Murru); Rincon (68' Verre), Viera (78' Depaoli); Leris, Sabiri, Djuricic (73' Villar); Caputo (78' Quagliarella). All.: Giampaolo.

JUVENTUS (4-3-3): Perin; Danilo, Rugani, Bremer, Alex Sandro (46' De Sciglio); McKennie (62' Miretti), Locatelli (85' Rovella), Rabiot; Cuadrado (77' Kean), Vlahovic, Kostic. All.: Allegri

ARBITRO: Rosario Abisso