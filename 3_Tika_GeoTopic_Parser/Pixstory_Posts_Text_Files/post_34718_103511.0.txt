Si è aperta quella che dovrebbe essere una settimana decisiva per il cambio di proprietà del Milan. Gerry Cardinale, fondatore del fondo RedBird, sarà a Milano nella giornata di domani per portare avanti la trattativa con Elliott. Si parla di una cifra per il passaggio della maggioranza del club per circa 1 milione e 300mila euro e proprio domani dovrebbe essere firmato un contratto preliminare tra le parti.

Dopo essersi occupato della questione societaria, Cardinale incontrerà Paolo Maldini per provare ad abbozzare anche qualche nome per la prossima stagione. Non si parla di calciatori per cui fare follie, ma di tre acquisti mirati per rinforzare la rosa: c’è l’interesse per Bremer del Torino su cui però c’è anche l’Inter, si sta seguendo Renato Sanches per il centrocampo e Zaniolo, nome nuovo, per l’attacco.