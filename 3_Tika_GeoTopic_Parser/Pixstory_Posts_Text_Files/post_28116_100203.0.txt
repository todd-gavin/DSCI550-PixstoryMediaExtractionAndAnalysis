Dopo aver dominato il weekend di Jerez de la Frontera, Pecco Bagnaia vuole il bis anche nel fine settimana del MotoGP di Francia sulla mitica pista di Le Mans. Il pilota torinese ha portato la Ducati davanti a tutti nelle qualifiche delsettimo round della stagione 2022 della classe regina, staccando il tempo di 1:30.450. La grande giornata della casa di Borgo Panigale è confermata anche dal secondo posto dell’altro ducatista ufficiale Jack Miller, che paga soli 69 millesimi di gap dal compagno. Terza piazza per l’ottimo Aleix Espargaro a chiudere la prima fila, mentre il leader del Mondiale e campione in carica, Fabio Quartararo, scatterà dalla quarta casella davanti a Enea Bastianini e a Johann Zarco. Solo nono tempo per Marc Marquez, comunque il migliore dei piloti di casa Honda. Domani spegnimento dei semafori alle 14.00.

Foto: Instagram motogp