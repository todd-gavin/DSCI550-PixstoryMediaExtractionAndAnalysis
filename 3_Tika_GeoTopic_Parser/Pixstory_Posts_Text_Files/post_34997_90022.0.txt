Dopo il Covid, e con il nuovo tecnico, non è riuscito a essere costante come sempre, un po' altalenante ma vittorioso nell'ultimo match disputato a Miami contro il finlandese Emil Ruusuvuori, 71esimo al mondo. A Jannik Sinner sono serviti tre set per eliminare il rivale, con l'ultimo giocato fino al tie-break. Il risultato finale è di 6-4, 3-6, 7-6.

Le difficoltà maggiori per Sinner al momento sono soprattutto fisiche, anche se è riuscito alla fine a dare la svolta annullando tre match-point nel tie-break decisivo, mentre il tennista finlandese si è un po' perso nel finale.

Il match era cominciato bene per Sinner con il primo set chiuso grazie a un buon rendimento al servizio (84% dei punti vinti con la prima). Il secondo set è andato a Ruusuvuori che ha sfruttato il calo fisico dell'italiano. Nell'ultimo set è successo un po' di tutto con il finlandese che sembrava da subito poter avere la meglio, ma Sinner si è ripreso e ha strappato il servizio al rivale dando il via a un'altra partita. Nel tie break decisivo torna in forza Ruusuvuori, ma l'altoatesino prima annulla tre match-ball e poi va a vincere per 10-8.