Andy Murray, due volte campione olimpico ed ex numero uno del tennis mondiale, ha deciso che donerà i suoi premi in denaro, da qui alla fine dell'anno, all'Unicef in modo tale che possano essere usati per aiutare i bambini interessati dalla guerra in Ucraina. Un gesto di solidarietà che ha annunciato con un post social con cui ha invitato anche i suoi connazionali inglesi a fare, per quanto possano, lo stesso, cioè donare e sostenere l'impegno umanitario.

"Oltre 7,5 milioni di bambini sono a rischio, a causa del protrarsi del conflitto in Ucraina, ed è per questo che sto collaborando con UNICEF per garantire loro cure mediche e tutto il necessario", ha scritto Murray, "L’UNICEF sta contribuendo a sostenere la loro formazione e si sta impegnando nella riabilitazione delle scuole danneggiate - si legge sui social. E continua - Donerò i miei guadagni dal mio premio per il resto dell'anno, ma tutti nel Regno Unito possiamo sostenere l’impegno umanitario dell'UNICEF donando quanto possibile”. Poi conclude: “I bambini ucraini hanno bisogno di pace, ora”.