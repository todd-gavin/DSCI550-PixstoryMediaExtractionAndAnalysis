Per il recupero di Matteo Berrettini potrebbe volerci più del previsto. L’obiettivo di prendere parte al torneo di Parigi, dopo la mancata partecipazione a Montecarlo, Madrid e Roma, l’obiettivo è quello di prendere parte al torneo di Parigi. I tempi dilatati però mettono a rischio la partecipazione, come ha detto lui stesso: “Ora ho ripreso a muovere la mano, il recupero procede con i tempi giusti. Non voglio forzare i tempi, andrò a Parigi solo se sarò nella condizione di arrivare fino in fondo. Al momento è più no che sì, nel caso passerò direttamente ai tornei sull'erba”.

Il problema al mignolo della mano destra lo ha avvertito giocando un rovescio a Indian Wells. Lui e il suo staff pensavano a un’infiammazione, invece si trattava di una lesione di una piccola particella sopra il mignolo destro che serve a tenere fermo il tendine: “Quindi ogni volta che giocavo il rovescio il tendine si spostava, a quel punto l’operazione è stata necessaria”.

E’ possibile quindi che riprenda direttamente da Wimbledon, torneo in cui lo scorso anno era arrivato in finale, perdendo. “Sarà una stagione sull’erba diversa, perché non ci arriverò con tante partite sulle spalle. Wimbledon? L'anno scorso ho preso il palo perdendo in finale, la prossima volta spero di segnare”.