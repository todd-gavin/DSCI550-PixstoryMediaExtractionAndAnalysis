स्ट्रीट जिम्नास्टिक स्पोर्ट्स अकैडमी निखार रही है बच्चों का भविष्य l

रविवार को फरीदाबाद के सेक्टर 21 A में स्थित स्ट्रीट जिम्नास्टिक्स स्पोर्ट्स अकैडमी  के संस्थापक एवं निर्देशक श्री मान सिंह जिम्नास्टिक्स कोच द्वारा खिलाड़ियों के उत्साहवर्धन हेतु जिमनास्टिक मोटिवेशनल प्रतियोगिता का आयोजन किया गया , जिसमें हमारे शहर  फरीदाबाद के बच्चों ने इस प्रतियोगिता में बढ़ चढ़कर भाग लिया ! इस आयोजन में खेल जगत से संबंधित हस्तियों में श्री अशोक सैनी , कुलविंदर जी,शेखर वेक्टर जी एवं प्रवीण जी ने अपना कीमती समय निकाल कर प्रतिभागियों का मार्गदर्शन एवं उत्साहवर्धन किया! इस मोटिवेशनल जिम्नास्टिक प्रतियोगिता में लगभग डेढ़ सौ बच्चों ने भाग लिया एवं भिन्न-भिन्न छात्र वर्ग के अंतर्गत प्रतिभागियों को गोल्ड ,सिल्वर एवं ब्रोंज मेडल प्रदान किया गया जिससे कि बच्चों को मोटिवेशन मिल सके एवं भविष्य में होने वाले प्रतियोगिताओं के प्रति सजग रहें और तत्पर प्रयास करते रहें !निर्णायक मंडली के रूप में श्री विजय कुमार, हुकुम सिंह, अनूप चंदीला, सूरज, शिवम, बिट्टू ,नीरज इत्यादि ने प्रतिभागियों का सफल नेतृत्व किया एवं प्रतियोगिता को सफल बनाने हेतु अपना महत्वपूर्ण योगदान दिया ! स्ट्रीट जिमनास्टिक स्पोर्ट्स एकेडमी के होनहार छात्रों के अंतर्गत जिन्हें गोल्ड मेडल मिला उनमें शोएब अली, दिव्यांश, मनित कक्कड़ ,अध्यांश रावत, वर्तिका पुजारी, रौनक ,चनप्रीत ,आदित्य ,छवि हितांशी, मोक्ष कक्कड़,कबीर, ध्रुव, सृष्टि इत्यादि के नाम शामिल हैं!

Credit - Asia Metro News