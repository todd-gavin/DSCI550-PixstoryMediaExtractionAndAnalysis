Disavventura per Charles Leclerc a Viareggio. Lunedì sera, il pilota della Ferrari è stato fermato da un paio di presunti fan in cerca di un selfie. Approfittando del momento, uno dei due ha sfilato dal polso del monegasco l'orologio Rolex del valore di diverse centinaia di migliaia di euro. Leclerc, che si trovava in compagnia del suo preparatore atletico, si è accorto rapidamente del furto, ma i malviventi sono riusciti a scappare. Sull'episodio indagano i carabinieri. In precedenza, il monegasco si era già intrattenuto con altri tifosi del Cavallino Rampante in un'altra zona di Viareggio.