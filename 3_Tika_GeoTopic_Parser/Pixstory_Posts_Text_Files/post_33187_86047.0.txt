Nella Giornata Internazionale delle Donne - e non solo in questa - fa piacere sottolineare come, domenica scorsa, Nadia Padovani sia stata la prima donna team principal a vincere in MotoGP. Il team Gresini Racing ha scritto una bellissima storia di motociclismo, di sport e, soprattutto, di vita; e alle fondamenta di tutto ciò, ci sono Nadia e la sua enorme forza, il suo coraggio e la voglia di portare avanti il sogno del compianto Fausto, scomparso all'incirca un anno fa dopo una lunga battaglia con il Covid-19. La vittoria di Enea Bastianini di ieri è stata commovente, oltre che inaspettata. Questo 2022 doveva essere il primo anno da vero team indipendente per Gresini, e così è stato grazie a Nadia e ai suoi figli, che hanno preso in mano le redini dell'azienda fondata da Fausto  portandolo a compimento il suo sogno.