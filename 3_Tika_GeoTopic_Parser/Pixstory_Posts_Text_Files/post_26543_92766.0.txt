Si intensifica il calendario internazionale delle sfilate nei mesi primaverili. Dopo avere annunciato la sfilata uomo della Spring-Summer 2023, che si svolgerà a Los Angeles il 19 maggio, Dior è già in dirittura per il défilé della Pre-collection donna, che si svolgerà a Seoul il 30 aprile.

Location della sfilata sarà la Ewha Womans University, un'università femminile privata a Seoul, fondata nel 1886, e si affiancherà a un programma di eventi educativi realizzati in collaborazione con l’università. La collezione è stata presentata online a dicembre.

Dior conta 12 negozi da donna in Corea del Sud, tra cui il flagship House of Dior, aperto nel 2015 a Seoul, e cinque punti vendita da uomo. Ha organizzato numerose mostre nel Paese e ha ulteriormente accresciuto la sua visibilità grazie al suo rapporto con Jisoo, che l'anno scorso è stata nominata nuova ambasciatrice globale della moda e della bellezza.

https://www.fashionmagazine.it/trend/dfil-alla-ewha-womans-university-dior-sfiler-la-pre-fall-donna-a-seoul-il-30-aprile-109353