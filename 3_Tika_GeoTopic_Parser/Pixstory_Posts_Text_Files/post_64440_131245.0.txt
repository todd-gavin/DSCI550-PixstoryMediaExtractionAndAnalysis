കൊൽക്കത്തയിൽ വെച്ച് നടന്ന ലോക ചെസ്സ് ബോക്സിങ് ചാംപ്യൻഷിപ്പിൽ ഇന്ത്യക്ക് മികച്ച നേട്ടം. ശ്രീലങ്ക, നേപ്പാൾ, ബംഗ്ലാദേശ്, തുർക്കി, റഷ്യ തുടങ്ങിയ 15 ഓളം രാജ്യങ്ങൾ പങ്കെടുത്ത ചാമ്പ്യൻഷിപ്പിൽ ഏറ്റവും കൂടുതൽ മെഡൽ നേടിയത് ഇന്ത്യയാണ്.

 കേരളത്തിൽ നിന്നും വിവിധ വിഭാഗങ്ങളിലായി 17 താരങ്ങൾ പങ്കെടുത്തു.

തിരുവനന്തപുരം സ്വദേശി സഞ്ജയ്‌ സി ജെ ഇന്ത്യക്ക് വേണ്ടി 80 കിലോഗ്രാം സീനിയർ വിഭാഗത്തിൽ വെള്ളി മെഡൽ നേടി. കേരളത്തിൽ നിന്നുള്ളവരാണ് ഇന്ത്യക്കായി എറ്റവും കൂടുതൽ മെഡൽ നേടിയത്.

 പശ്ചിമ ബംഗാൾ, തമിഴ്നാട്, ആന്ധ്രാപ്രദേശ് തുടങ്ങിയ സംസ്ഥാനനങ്ങളിൽ നിന്നുള്ളവരും മെഡലുകൾ വിജയിച്ചു. 

ചെസ്സ് ബോക്സിങ് എന്നിവ ഒരുമിപ്പിച്ചു കൊണ്ടുള്ള ഒരു ഹൈബ്രിഡ് ഗെയിം ആണ് ചെസ്സ് ബോക്സിങ്. 11 റൗണ്ടുകൾ ഉളള ഈ കായിക ഇനത്തിൽ (6 റൗണ്ട് ചെസ്സ്, 5 റൗണ്ട് ബോക്സിങ് ) ചെസ്സിൽ ചെക്ക് മേറ്റ് ചെയ്യുകയോ ബോക്സിങ്ങിൽ നോക്ക് ഔട്ട് ചെയ്യുകയോയാണ് വിജയത്തിനായി ചെയ്യേണ്ടത്. 2009 മുതൽ ചെസ്സ് ബോക്സിങ് ഇന്ത്യയിൽ പ്രാബല്യത്തിലുണ്ട്.