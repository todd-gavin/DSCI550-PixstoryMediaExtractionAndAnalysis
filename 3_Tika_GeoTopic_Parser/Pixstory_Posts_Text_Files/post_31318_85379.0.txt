Fred Perry presenta la nuova capsule collection Graphic T-Shirt composta da dieci modelli con grafiche ispirate all’heritage del brand, che celebrano il suo 70esimo anniversario e rendono omaggio allo storico legame con la musica e il tennis. Nuove grafiche decorano le T-Shirt in jersey di cotone dalla vestibilità regular. Fred Perry ha deciso di sperimentare con l’iconica corona d’alloro, proponendola in versione oversize e a effetto floccato sulla Flock Laurel Wreath T-Shirt, declinata in quattro colorway. Il logo Fred Perry continua a essere, fin dal 1952, uno dei codici del brand e, ancora una volta, è proposta nei toni del White e Marl Grey sulle 1952 Graphic T-Shirt con ricami a contrasto. Con riferimento al linguaggio sportivo e tennistico è stato creata una grafica moderna, quasi pittorica, che raffigura con varie sfumature di colore una pallina da tennis. Infine, il richiamo alla musica attraverso un tratto grafico che ricorda le copertine degli album. Le Disc Graphic T-Shirt si distinguono per la stampa a spirale che imita il tipico movimento dei dischi in vinile.
 