David con la testa di Golia  e La cena in Emmaus, due capolavori assoluti di Caravaggio sono messi a confronto, uno accanto all'altro, alla Pinacoteca di Brera nell'ambito dell'iniziativa 'Nono dialogo', il terzo appuntamento che ospita le opere del maestro lombardo. A partire dal 21 giugno e dino al 25 settembre, i due dipinti saranno esposti per la prima volta uno accanto all’altro con pubblico e studiosi invitati a ragionare e confrontarsi sulla fortuna critica delle due opere e sulla loro storia. 
Il David, capolavoro della Galleria Borghese, in prestito a Brera, il viso di Golia è un autoritratto di Michelangelo Merisi da Caravaggio. Secondo alcuni studiosi, David mostrerebbe pietà verso la testa del gigante. Un tema che sposterebbe la datazione del dipinto ra la fine del periodo romano e i primi mesi del soggiorno napoletano di Caravaggio. L’artista era stato condannato a morte nel 1606. Il che spiegherebbe anche la somiglianza stilistica con l’altra opera a confronto, La cena in Emmaus. Di qui l’accostamento e l’invito alla discussione.