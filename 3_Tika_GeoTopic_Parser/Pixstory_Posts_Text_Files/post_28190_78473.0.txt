Maurizio Zamparini si è spento questa mattina a 80 anni all’ospedale Cotignola di Ravenna in seguito ad alcune complicanze legate a un problema al colon che lo avevano costretto al ricovero qualche giorno fa. Il friulano, imprenditore nel campo dell’edilizia e dei centri commerciali era salito alla ribalta delle cronache 
nazionali come numero 1 del Palermo Calcio, squadra che aveva rilevato nell’estate del 2002 e portato in Serie A, restando per alcuni anni stabilmente in lotta per le posizioni di vertice della classifica del campionato maggiore nonostante la poca pazienza e la fama da mangia-allenatori. Ex patron anche del Venezia, squadra smantellata proprio in occasione del “trasloco” a Palermo, Zamparini era stato protagonista del lento ma inesorabile declino dei rosanero, culminato con la cessione della società e il successivo fallimento.