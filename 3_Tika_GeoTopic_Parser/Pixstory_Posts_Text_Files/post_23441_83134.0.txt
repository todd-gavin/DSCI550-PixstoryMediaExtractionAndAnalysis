Record d’incassi e quindi di spettatori per il film di Giuseppe Tornatore dedicato al maestro delle colonne sonore.

Il film sta riportando in sala il pubblico adulto piu' recalcitrante, accomodato sul divano da due anni nel comfort delle piattaforme, di questi tempi un piccolo miracolo.

Tornatore, il regista che ha a lungo collaborato con Morricone, sta accompagnando il film introducendolo in proiezioni andate sold out. “Ennio” è un documentario di quasi due ore e mezzo sulla vita di Morricone: sulla carta un film di nicchia, per amanti della musica, il ritratto dell’autore di oltre 500 colonne sonore, scomparso nel 2020. Eppure ha fatto breccia nel cuore degli spettatori. Forse proprio perché la musica di Morricone ha fatto da colonna sonora anche alla nostra vita.