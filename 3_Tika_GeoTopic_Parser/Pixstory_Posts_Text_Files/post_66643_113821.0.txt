തിരുഹൃദയ കലാലയത്തിൽ എനിക്കേറ്റവും പ്രിയപ്പെട്ട ഇടമാണിത്.. കലാലയത്തിന്റെ ഹൃദയഭാഗത്ത് സ്ഥിതി ചെയ്യുന്ന ഞങ്ങളുടെ സോഷ്യോളജി ഡിപ്പാർട്ട്മെന്റ്. ഡിപ്പാർട്മെന്റിന് അരികിലുള്ള സ്റ്റോൺ പാർക്ക്‌ വിദ്യാർത്ഥികളുടെ ഏറ്റവും പ്രിയപ്പെട്ട വിശ്രമ കേന്ദ്രമാണ്.ബോറടിക്കുന്ന ക്ലാസുകൾ നിന്ന് രക്ഷപെടാനും സൗഹൃദങ്ങൾ വളരാനും സ്റ്റോൺ പാർക്ക്‌ വളരെ വലിയ പങ്ക് വഹിക്കുന്നുണ്ട്.സോഷ്യോളജി ഡിപ്പാർട്മെന്റിന്റെ മുൻവശത്തുള്ള അലങ്കാരങ്ങൾ സ്റ്റോൺ പാർക്കിനെയും ഡിപ്പാർട്മെന്റിനെയും മനോഹരമാക്കുന്നതോടെ വിദ്യാർത്ഥികൾ ഫോട്ടോകളെടുക്കാനായി ആദ്യം ഓടിയെത്തുന്ന സ്ഥലങ്ങളായും ഇവ രണ്ടും മാറുന്നുണ്ട്.ഞങ്ങളെല്ലാം ഒത്ത് ചേർന്നിരിക്കുന്ന പ്രിയപ്പെട്ട ഇടങ്ങളാണ് ഇവ രണ്ടും, ഞങ്ങളുടെ ഡിപ്പാർട്മെന്റ് തന്നെ ആയത് കൊണ്ട് ഇവിടം ഞങ്ങൾക്ക് ഏറ്റവും വൈകാരിക ബന്ധമുള്ള സ്ഥലം കൂടിയായി പരിണമിക്കുന്നുണ്ട്. സോഷ്യോളജി മുതൽ,ഏറ്റവും മുകളിലെ നിലയിലെ ബി ബി എയിലെ വിദ്യാർത്ഥികളുടെതുൾപ്പടെ, വൈകുന്നേരങ്ങളിൽ നടക്കാനിറങ്ങുന്ന പ്രദേശവാസികളുടെ വരെ കഥയായിരിക്കും സ്റ്റോൺ പാർക്കിന് പറയാനുണ്ടാവുക.ഈ ഇടങ്ങളും, അവിടുത്തെ ഓർമ്മകളും,സൗഹൃദങ്ങളുമൊക്കെ തന്നെയാണ് എസ് എച്ചിൽ നിന്ന് പടിയിറങ്ങുന്ന ഓരോ വ്യക്തിക്കും ജീവിതത്തിലുടനീളം മുതൽ കൂട്ടായി ഉണ്ടാവുക❤️