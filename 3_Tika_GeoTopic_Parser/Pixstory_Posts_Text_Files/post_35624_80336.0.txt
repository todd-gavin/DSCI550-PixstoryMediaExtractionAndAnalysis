Duván Zapata è di nuovo costretto ai box da un infortunio dopo che era riuscito a tornare in campo, seppur per soli 12’ nella sfida contro il Cagliari. L’attaccante colombiano è in bilico e il suo futuro è incerto. Se l’infortunio dovesse rivelarsi grave molto probabilmente la sua stagione rischierebbe di finire qui. L’Atalanta a sua volta si ritroverebbe in guai seri senza il suo goleador. Ecco dunque che l'attaccante dell'Atalanta è partito per la Finlandia affidandosi ad una visita di controllo dal "mago" Orava. Come abbiamo specificato non si hanno ancora certezze sull'entità dell'infortunio, anche se l’ipotesi più avvalorata è quella di un grave danno al tendine dell'adduttore. Il giocatore però non ci sta e vuole provarle tutte per star fermo il meno possibile. Il professore Orava, luminare finlandese, ha già curato in passato calciatori del calibro di Guardiola, Beckham, Van Basten e l’estate scorsa l’esterno della Roma Spinazzola.