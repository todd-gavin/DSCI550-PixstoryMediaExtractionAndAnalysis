Due turisti statunitensi, una donna di 28 anni e il suo compagno di 29, hanno causato 27 mila dollari (circa 25mila euro) di danni alla scalinata di Piazza di Spagna a Roma, lanciando lo scooter lungo la storica gradinata.  Era il 3 giugno, più o meno alle 2 di notte, quando i due sono stati fermati dalla polizia. Il video del loro scooter che rimbalzava di gradino in gradino ha fatto il giro della Rete. Ora i due, multati con un’ammenda di 400 euro, non possono avvicinarsi per sei mesi alla scalinata, una delle principali attrazioni turistiche romane, che fu costruita nel 1720 e collega Piazza di Spagna a Piazza Trinità dei Monti.