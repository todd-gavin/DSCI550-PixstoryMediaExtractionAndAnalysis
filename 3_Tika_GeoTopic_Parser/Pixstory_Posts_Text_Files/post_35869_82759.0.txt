L'allenatore rossonero è deluso dal risultato del suo Milan in quel di Salerno. Il pareggio esterno, maturato dopo aver subito il vantaggio della Salernitana, mina i piani di conquista dello scudetto. L’Inter infatti potrebbe approfittarne per sorpassare i cugini di Milano e ricordiamo inoltre che i nerazzurri hanno una partita da recuperare. Il tecnico del Milan ha così commentato il pareggio dell'Arechi: "Siamo stati troppo frenetici e abbiamo sbagliato alcune giocate, peccato perché avevamo iniziato bene la gara". A seguire anche le parole dell’autore della prima rete del match Junior Messias: "Proveremo fino alla fine a vincere scudetto e Coppa Italia".