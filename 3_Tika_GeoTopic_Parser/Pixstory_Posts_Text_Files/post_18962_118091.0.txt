Nonostante tre società fortemente interessate, Andrea Pinamonti continua a rimanere ancorato all'Inter. Il direttore sportivo Marotta non ha infatti alcuna intenzione di scendere sotto i 20 milioni di euro per il cartellino dell'attaccante che, nell'ultima stagione, ha vestito la maglia dell'Empoli mettendo a segno 13 gol in campionato. Grazie alle buone prestazioni lo vorrebbero sia la Salernitana che il Monza e il Sassuolo, ma anche l'Atalanta. I bergamaschi sono quelli più vicini all'attaccante nerazzurro, ma rischiano di farselo soffiare perché la trattativa sta durando molto più del previsto.

In particolare l'Atalanta avrebbe chiesto di avere Pinamonti in prestito con diritto di riscatto, ma l'Inter vorrebbe l'obbligo del riscatto, così da incassare tutti e 20 milioni anche se tra un anno. Come detto, l'Atalanta deve sbrigarsi perché se il Sassuolo, come sembra, venderà Scamacca a West Hai per una cifra vicina ai 50 milioni di euro, potrebbe buttarsi su Pinamonti e portarlo in neroverde.