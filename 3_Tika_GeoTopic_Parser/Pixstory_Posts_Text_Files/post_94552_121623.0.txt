Lacma-Los Angeles county museum of art ha annunciato la data e i premiati dell’Art+film gala 2022, di cui Gucci si conferma presenting sponsor. Sabato 5 novembre il museo californiano renderà omaggio a Helen Pashgian e a Park Chan-wook, i premiati del 2022. Eva Chow, amministratrice fiduciaria del Lacma, e l’attore Leonardo DiCaprio, che sostengono le iniziative cinematografiche del museo sin dal 2011, anche quest’anno avranno il ruolo di padrini della manifestazione.

Il ricavato dell’Art+film gala annuale è destinato a sostenere le iniziative del Lacma volte a rendere il cinema più centrale nel programma curatoriale del museo, finanziando nel contempo la più ampia missione del museo, che include mostre, acquisizioni e programmi educativi che esplorano gli spazi dove arte e cinema si incontrano.

https://www.mffashion.com/news/livestage/il-lacma-art-film-gala-svela-i-premiati-del-2022-e-la-data-dell-evento-202208021837398011