Colpo importante per l'Empoli: la società toscana ha acquistato a titolo definitivo Mattia Destro, esperto attaccante proveniente dal retrocesso Genoa. Il 31enne nell'ultima stagione ha collezionato 30 presenze e 9 reti, mentre nella precedente anno con il Grifone il bottino era stato di 30 partite disputate e 11 reti. Destro, che in carriera vanta un totale di 97 gol realizzati, ha firmato un contratto valido fino al 30 giugno 2023. Per lui, che dopo le giovanili nell'Inter aveva mosso i primi passi da professionista proprio con il Genoa, l'Empoli sarà la settima squadra diversa in 11 anni.