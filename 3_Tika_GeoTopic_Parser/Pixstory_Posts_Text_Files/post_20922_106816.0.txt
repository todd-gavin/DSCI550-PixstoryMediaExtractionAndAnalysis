https://bengali.nenow.in/top-news/rahul-gandhi-has-appear-in-ed-office-after-leading-mega-protestin-delhi
দিল্লিতে কংগ্ৰেস দল কর্মীদের সত্যাগ্ৰহ মিছিল, পায়ে হেঁটে ইডি অফিসে রাহুল গান্ধী। সোমবার সকালে ১০টার আগে দিল্লিতে কংগ্ৰেসের সদর দফতর থেকে পায়ে হেঁটে ইডি দফতরের দিকে রওনা দেন কংগ্ৰেস নেতা রাহুল গান্ধী। ন্যাশনাল হেরল্ড দুৰ্নীতি মামলায় ১৩ জুন তাঁকে ইডি-র অফিসে হাজিরা দিতে বলা হয়েছিল। এর আগেও রাহুলকে ইডি অফিসে হাজিরা দিতে বলা হয়েছিল কিন্তু সেই সময় তিনি বিদেশে থাকায় ইডি দফতরে হাজিরা দিতে পারেননি। প্ৰসঙ্গত উল্লেখ্য যে, সোমবার ইডি দফতরে যাওয়ার আগে পূর্বপরিকল্পিতভাবে সত্যাগ্ৰহ মিছিলের ডাক দিয়েছিল কংগ্ৰেস। যদিও বৰ্তমান পরিস্থিতির দিকে মাথায় রেখে এই মিছিলের অনুমতি ছিল না কংগ্ৰেসের । এই পরিস্থিতিতে ইডি অফিসে যাওয়ার আগে আকবর রোডে কংগ্ৰেসের সদর দফতরের সামনে জড়ো হয়েছিলেন দলের বেশ কিছু নেতা কর্মী। তাঁদের আটক করে নিয়ে যায় দিল্লি পুলিশ। সত্যাগ্ৰহ মিছিলের অনুমতি না থাকায় কংগ্ৰেস কর্মীদের প্ৰিজন ভ্যানে তোলা হয়। এদিন মিছিলে ভ্যানে ওঠার সময় কংগ্ৰেস নেতারা রাহুল গান্ধী জিন্দাবাদ শ্লোগানে পরিবেশ উত্তাল করে তোলেন। 

গত ১ জুন রাহুল এবং সোনিয়া গান্ধীকে তলব করেছিল ইডি। ৮ জুন ইডির দফতরে হাজিরা দেওয়ার কথা ছিল সোনিয়ার । কিন্তু তিনি করোনা আক্ৰান্ত হওয়ায় সেদিন হাজিরা দিতে পারেননি। পরে সোনিয়াকেও নতুন করে সমন জারি করা হয়। কিন্তু অসুস্থতার কারণে রবিবার হাসপাতালে ভর্তি হতে হয় সোনিয়া। তবে কংগ্ৰেসের মুখপাত্ৰ রণদীপ সুরজেওয়ালা আগাগোরাই জানিয়েছেন কংগ্ৰেস ইডি কে সাহায্য করবে। 

এদিন কংগ্ৰেসের মিছিল সামলাতে পুলিশের বিভিন্ন কর্মকর্তারা উপস্থিত ছিলেন।  