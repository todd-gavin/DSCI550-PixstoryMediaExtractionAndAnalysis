Nonostante la telenovela di Lewandowski al Barcellona sia finita - come voleva il calciatore, cioè con il trasferimento in Spagna - in Germania se ne continua a parlare. In particolare è l’allenatore del Bayern Monaco Julian Nagelsmann ha tirare fuori un argomento scomodo di cui ora si attende una risposta del Barca. "Il Barcellona è l'unico club che non ha soldi ma alla fine compra qualsiasi giocatore voglia. Non so come facciano. È un po' strano, un po' folle".

Il tecnico dei bavaresi non si riferisce solamente all'acquisto di Lewandowski, costato 50 milioni di euro più 9 netti di ingaggio al giocatore all'anno, ma anche agli altri trasferimenti che hanno portato in blaugrana Kessié, Christensen e Raphinha, a cui si aggiunge Dembelé che sembrava partente e invece è rimasto.