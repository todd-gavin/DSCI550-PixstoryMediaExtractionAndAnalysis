Tennis. Sonego agli ottavi a Winston Salem, fuori Musetti e Fognini
Lorenzo Sonego è l'unico azzurro ad avanzare agli ottavi di finale del torneo ATP 250 di Winston Salem, subito precedente agli US Open. Il piemontese ha superato 7-5 6-1 il cileno Tabilo e affronterà nella notte l'americano Cressy per un posto nei quarti. Nulla da fare per Fabio Fognini, superato in tre set 6-2 4-6 6-1 dal britannico Draper, e per Lorenzo Musetti, battuto anch'esso in tre set 7-6 4-6 6-1 dal francese Gasquet. Nelle qualificazioni degli US Open nella notte sono arrivati i successi di Raul Brancaccio (7-6 6-4 sul tedesco Koepfer), Riccardo Bonadio (6-4 4-6 6-3 sul ceco Froejtek) e Stefano Travaglia (6-3 6-4 al belga Geerts). Fuori, invece, Luca Nardi, vicino al successo nel secondo set con il bulgaro Kuzmanov ma poi eliminato al terzo 4-6 7-6 6-4. Oggi in campo Vavassori, Arnaboldi, Moroni, Mager, Maestrelli, Cobolli, Arnaldi, Darderi e Seppi al maschile, e Cocciaretto ed Errani al femminile.