he se durante questo secondo round nella valle dell’Indio a diventare virale è stato una persona, anzi due. Si tratta ancora una volta di Harry Styles, ormai da considerare quasi come il padrone di casa del festival dopo la performance precedente da standing ovation con Shaina Twain, e della collega Lizzo. Insieme hanno dato vita a uno show che non solo ha scatenato l’hype dei fan, ma ha anche dimostrato come il binomio moda-musica possa essere un l’accoppiata vincente per una cover in co-lab da record e super stylish. Sulle note immortali di I will survive di Gloria Gaynor, l’ex One direction e la rapper di Detroit flirtano con il pubblico l’uno a fianco all’altra, tra maxi coat di piume alla pink flamingo, pants super aderenti e gilet metallizzati. E se la voce di Juice ha seguito i consigli del suo stylist Jason Rembert, vestendo Stinson Haus, è Alessandro Michele con i suoi abiti Gucci a firmare il 28enne brit con una mise da cowboy 2.0. Un look che sopravvivrà negli annali di stile della kermesse. La prova del nove? Su Instagram, il Coachella ha un nuovo nome: è #harrychella