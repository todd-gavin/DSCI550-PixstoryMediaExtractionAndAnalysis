റയിൽവേ സ്റ്റേഷനുകളും ട്രെയിനുകളും ഒഴിച്ച് കൂടാനാവാത്ത യാത്രകളാണ് നിലവിൽ എന്റേത്.. ധാരാളം യാത്രകൾ ചെയ്യണ്മെന്നുണ്ടെങ്കിലും പട്ടാമ്പിയിൽ നിന്ന് എറണാകുളവും എറണാകുളത്ത് നിന്ന് പട്ടാമ്പിയും വരെയൊക്കെയാണ് അധികവും യാത്രകൾ ഉണ്ടാവാറ്.ഇന്നലെ നാട്ടിലേക്ക് വരുന്ന വഴി സ്റ്റേഷനിൽ നല്ല തിരക്കായിരുന്നു. വെള്ളിയാഴ്ചയും പോരാത്തതിന് വൈകുന്നേരവും. അതിലുപരി ധാരാളം യാത്രക്കാരുള്ള റൂട്ടും. എങ്കിലും ട്രെയിൻ നോക്കിയുള്ള നിൽപ്പും റായിൽവേ സ്റ്റേഷനിലെ കത്തിരിപ്പും അവിടെന്ന് എന്തെങ്കിലും വാങ്ങി കഴിക്കുന്നതും ഒടുക്കം ട്രെയിനിലിരുന്ന് കാഴ്ചകൾ കാണുന്നതും, പാട്ട് കേൾക്കുന്നതും, വായിക്കുന്നതും, ഇടക്കൊന്നു മയങ്ങുന്നതും ഒടുക്കം ലക്ഷ്യസ്ഥാനം കാണുമ്പോൾ ട്രെയിൻ നിന്ന് പരിചയപ്പെട്ടവരോട് യാത്ര പറഞ്ഞു പിരിയുന്നതുമെല്ലാം എന്റെ ജീവിതത്തിന്റെ ഭാഗമായിരിക്കുന്നു.. ഞാനതെല്ലാം വല്ലാണ്ട് ആസ്വദിക്കുന്നുണ്ട്.