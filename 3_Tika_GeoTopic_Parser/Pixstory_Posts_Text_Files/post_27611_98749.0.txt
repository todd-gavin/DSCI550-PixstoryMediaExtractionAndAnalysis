Inizia già al venerdì pomeriggio una nuova, lunga e per certi versi decisiva, giornata del campionato di Serie A. A scendere in campo in questo venerdì di anticipi sono due grandi big del nostro calcio: alle 18.45 è infatti l’Inter a scendere in campo a San Siro per ospitare un Empoli che di fatto non ha più niente da chiedere a questa stagione, mentre alle 21.00 ci sarà la Juventus impegnata in trasferta a Marassi contro il Genoa, obbligato ai tre punti per restare agganciato al sogno salvezza. I nerazzurri e la Vecchia Signora, poi, saranno in campo alle 21.00 di mercoledì sera per la finale – in partita secca, che si terrà come da tradizione allo Stadio 
Olimpico di Roma – di Coppa Italia. 

Foto: Instagram inter