Jacquemus per presentare la sua collezione Primavera/Estate 2022 è volato alle Hawaii per sfuggire all’oscurità dei tempi in cui viviamo.
Si tratta della prima sfilata del brand organizzata fuori dai confini Francesi, ma organizzata con la medesima del see now-buy now: i capi e gli accessori visti sulla passerella sono già infatti disponibili per l’acquisto sul sito del brand.
Il maltempo ha tentato -inutilmente- di minare l’evento ma in poco tempo, grazie all’aiuto degli abitanti dell’isola, la squadra jacquemus ha potuto sfilare comunque sotto un tiepido sole nascente.
I colori sono sempre gli stessi: gli azzurri pastello che sfumano in acquamarina, i verdi accesi e l’estivissimo bianco. Costumi, micro abiti e camicie con tagli e aperture, minipiumini a mo’ di giubbotti di salvataggio e dei completi che appaiono un po’ forzati sulla passerella di sabbia.
L’estetica funziona, la location è sensazionale e probabilmente gli accessori diverranno i must have della prossima stagione, ma abbiamo ancora bisogno di moda che fugge al posto che raccontare il presente?