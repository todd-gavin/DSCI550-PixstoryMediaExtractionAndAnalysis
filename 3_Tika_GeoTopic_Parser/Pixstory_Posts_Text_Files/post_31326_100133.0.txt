Il turismo estivo sta per ripartire e sono moltissimi i proprietari di case, stanze o strutture di vario tipo che si preparano ad affittare attraverso Airbnb e le altre piattaforme che hanno trasformato il settore negli ultimi anni. Come si fa a progettare e arredare al meglio un immobile per distinguersi fra le innumerevoli proposte sul web efar fruttare davvero l’investimento? Con il metodo e le competenze giuste, tutti possono riuscirci. È per questo che è nato il primo corso in Italia che insegna tutte le tecniche di redesign d’interni specifico per B&B e case vacanza, in una formula comodamente online e adatta anche ai non specialisti del settore immobiliare. A proporlo è AIS&R – Accademia Italiana di Staging & Redesign, la scuola che forma i migliori home stager d’Italia (più di 600 diplomati in 7 anni di attività). Si tratta di un percorso di 30 ore (15 lezioni sulla piattaforma Zoom, dalle 18.00 alle 20.00, mercoledì e lunedì) in partenza il prossimo 8 giugno. «Data la forte domanda, abbiamo deciso di rimodellare il nostro percorso di ReDesign d’Interni per dare i giusti strumenti a chi desidera valorizzare un immobile destinato a diventare casa vacanze da affittare o b&b: un progetto che, se non attentamente studiato e gestito, rischia di non essere remunerativo» commenta Fosca de Luca, fondatrice di AIS&R esperta del settore immobiliare da oltre vent’anni, home stager e redesigner autrice del libro Home staging strategico nel mercato extra-alberghiero (Dario Flaccovio Editore). Prosegue de Luca: «Fare le scelte giuste in fatto di spazi, arredo, colori e tessuti, e poi promuovere adeguatamente l’immobile, è infatti fondamentale non solo per spiccare sulle piattaforme online, ma anche per selezionare la clientela, proporsi a prezzi più alti e mantenere le camere occupate in ogni momento dell’anno».