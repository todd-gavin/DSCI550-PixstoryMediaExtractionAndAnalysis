Curioso siparietto in quel di Roma tra l’attaccante Tammy Abraham e alcuni tifosi incontrati in un ristorante della città capitolina. Abraham sarebbe stato infatti avvicinato da alcuni supporter del club che si sarebbero detti molto delusi dalla prestazione e dal risultato della Roma in quel di San Siro in Coppa Italia contro l’Inter di Inzaghi. Non è andato giù il 2-0 subito fuori dalle mura amiche che ha decretato l’esclusione dalla coppa nazionale. Per questo motivo Abraham si è scusato personalmente, offrendo loro la cena e promettendo di impegnarsi in vista dei prossimi impegni con la squadra.