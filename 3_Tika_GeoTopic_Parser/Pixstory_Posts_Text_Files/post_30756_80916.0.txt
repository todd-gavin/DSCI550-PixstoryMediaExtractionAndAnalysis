Convincente successo della Lazio sul Bologna nella partita disputata oggi allo stadio Olimpico di Roma. Gli uomini di Sarri hanno reagito nel migliore dei modi alla pesante sconfitta subita dal Milan in Coppa Italia, battendo 3-0 i felsinei.
Partita che si è messa subito in discesa per la Lazio grazie al rigore trasformato da Ciro Immobile al 13esimo del primo tempo. Nella ripresa è arrivata poi la doppietta in 10' di Mattia Zaccagni, tra il 53esimo e il 63esimo, su assist di Luis Alberto e di Manuel Lazzari.
Con questo successo la Lazio sale al sesto posto in solitaria staccando almeno per ora la Roma. Prosegue invece il momento difficile del Bologna di Sinisa Mihajlovic, alla quarta sconfitta nelle ultime cinque partite. Per i rossoblù un solo punto nel 2022, un trend preoccupante anche se il terz'ultimo posto resta per ora a 10 punti.