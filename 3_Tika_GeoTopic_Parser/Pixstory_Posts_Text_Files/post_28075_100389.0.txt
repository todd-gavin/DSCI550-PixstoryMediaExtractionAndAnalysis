La pista di Monte Carlo continua in qualche modo a essere stregata per Charles Leclerc. Il campioncino di 
casa Ferrari, leader del Mondiale 2022 di Formula 1, non ha mai finito in carriera il GP di casa, finendo per 
essere protagonista in tre anni su tre di incidenti che non gli hanno permesso di vedere la bandiera a scacchi. 
Un rapporto complicato, quello con il mitico circuito del Principato, le strade in cui ha vissuto e cresciuto, che 
continua in maniera decisamente sfortunata: il giovane monegasco, impegnato oggi in una dimostrazione al 
volante della Ferrari di Niki Lauda in occasione del GP Monaco Historique, è finito rovinosamente contro il 
muro a La Rascasse danneggiando l’ala posteriore.
Foto: Instagram automobileclubmonaco