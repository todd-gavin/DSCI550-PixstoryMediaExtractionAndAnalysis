Merih Demiral è ora a tutti gli effetti un giocatore dell'Atalanta. Il club bergamasco ha deciso di riscattare il difensore turco dalla Juventus, versando 20 milioni di euro che vanno ad aggiungersi ai 2,5 (più 2,5 di eventuali bonus) sborsati la scorsa estate. Demiral, classe 1998, è stato protagonista di una buona stagione con i neroazzurri e potrebbe ancora essere al centro di movimenti di mercato. L'Atalanta potrebbe infatti decidere di fare cassa vendendolo a un club di Premier League, campionato dove Demiral ha molti estimatori. In quel caso, un ulteriore 10% della cifra incassata dall'Atalanta finirebbe alla Juventus, ben felice di incassare un tesoretto da investire sul proprio mercato.