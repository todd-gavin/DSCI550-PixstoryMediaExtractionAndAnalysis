Dopo l'intervista su Espn la speranza dei tifosi bianconeri di vedere Di Maria con la maglia della Juventus addosso si è riaccesa. E pare che il giocatore abbia intenzione di cedere alla corte del club di Torino che gli ha offerto un contratto annuale da 7 milioni di euro netti.

Alla luce della decisione del calciatore argentino, ormai ex Psg, ci sarebbe però un altro aspetto, cioè la mancanza di alternative. Benfica e Barcellona sembravano potergli avanzare una proposta ma, prima i portoghesi hanno spostato le proprie attenzioni su David Neres e poi, che forse era la squadra che Di Maria desiderava di più, il Barcellona ha deciso di portare Lewandowski in blaugrana.

Di Maria si è preso ancora qualche giorno di vacanza ma la porta per la Juventus è stata riaperta. Se e quando non si sa, certo è che la Juventus non potrà usufruire del Decreto Crescita. Certo è anche che Di Maria è un giocatore di grande esperienza e anche una sola stagione potrebbe essere determinante.