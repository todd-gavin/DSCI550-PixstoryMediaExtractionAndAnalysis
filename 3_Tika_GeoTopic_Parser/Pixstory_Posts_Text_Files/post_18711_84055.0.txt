Altra tegola per Max Allegri che dalla trasferta vittoriosa contro l'Empoli torna anche con un nuovo infortunio, sempre a centrocampo. Nel primo tempo è dovuto uscire dal campo il nuovo acquisto Zakaria per un problema agli adduttori della coscia sinistra.

Per il centrocampista svizzero potrebbero servire due settimane di tempo prima di rivederlo in campo. Sicuramente salterà la Fiorentina in Coppa Italia Zakaria, ma la speranza per il tecnico bianconero è di riaverlo a disposizione per la delicata sfida del 16 marzo, quando allo Juventus Stadium si giocherà il ritorno degli ottavi di finale di Champions League contro il Villareal.