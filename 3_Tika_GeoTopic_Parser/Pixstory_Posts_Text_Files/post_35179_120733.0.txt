De Ketelaere al Milan è in fase di closing. Il centrocampista belga arriva dopo un lungo corteggiamento da parte dei rossoneri e una trattativa tutt’altro che facile. Il Bruges ha dato l’ok per il trasferimento che avverrà alla cifra di 32 milioni più 3 di bonus, con il club belga che potrà contare anche su una percentuale della futura rivendita del giocatore. De Ketelaere oggi svolgerà le visite mediche e successivamente ci sarà la firma sul contratto che lo legherà al Milan.