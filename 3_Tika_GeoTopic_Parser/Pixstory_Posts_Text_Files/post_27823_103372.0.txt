E alla fine è arrivata la pioggia a scombinare i piani della Ferrari, che già sognava la doppietta nel Principato di Monaco. A esultare è stato invece Sergio Perez, al terzo successo in carriera, il primo sulla mitica pista di Monte Carlo. Ma il messicano di casa Red Bull, oltre a ringraziare la sorte per l'arrivo della pioggia battente a pochissimi minuti dal via, deve certo omaggiare anche il muretto del Cavallino, autore di un doppio pasticcio che ha di fatto relegato Leclerc dal primo al quarto posto in classifica. Alle spalle del messicano c’è Sainz, con Max Verstappen a completare il podio del GP. 

Foto: Instagram f1