È tempo di Vasco con il suo tour, ma è anche tempo delle canzoni di Vasco rivisitate in chiave jazz!
È disponibile in formato fisico e digitale “KIND OF VASCO” (Art in Live / Egea Music), il nuovo progetto strumentale del duo jazz MARCO VEZZOSO e ALESSANDRO COLLINA. Realizzato insieme al percussionista Andrea Marchesini, il doppio album contiene alcuni dei brani più famosi di Vasco Rossi proposti in chiave jazz per rendere omaggio al rocker che ha da poco compiuto 70 anni.
 
L’album si compone di 15 brani in cui la tromba prende il posto della voce per dare vita ad una metamorfosi che unisce il rock al jazz, passando per sonorità proprie della musica classica e della world music. Il progetto vede anche la partecipazione di un’orchestra d’archi diretta dal maestro Corrado Trabuio e l’intervento del violinista indiano Neyveli S. Radhakrishna.
L’idea del progetto nasce dopo il successo della versione strumentale di “Sally”, dall’album “Italian Spirit” (Egea Music/Art in Live, 2020), che ha ricevuto l’apprezzamento dello stesso Vasco, il quale sul proprio canale Instagram ha condiviso un post dedicato a “Kind of Vasco”