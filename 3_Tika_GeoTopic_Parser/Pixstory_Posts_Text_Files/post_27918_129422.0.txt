Inizia all’insegna della Ducati il weekend del MotoGP d’Austria sulla rinnovata pista del Red Bull Ring, che presenta una nuova chicane a spezzare il lungo rettilineo dopo curva-1, voluta per evitare il pericoloso ripetersi degli incidenti delle ultime edizioni della gara. Nonostante il dritto “spezzato”, la Ducati comunque mantiene la leadership con l’australiano Jack Miller, autore del miglior tempo nelle FP1 in 1:30.756 con pista umida che è andata via via ad asciugarsi. Alle sue spalle la Ducati Pramac di Zarco e la Suzuki di Mir, con l’altra Ducati di Jorge Martin al quarto posto. Solo sedicesimo, invece, Pecco Bagnaia. Alle 14.10 la seconda sessione.

Foto: motogp.com