L'Italia delle due ruote festeggia oggi non soltanto la vittoria dell'Aprilia, ma anche quella di Celestino Vietti. Il giovane dell'academy di Valentino Rossi vince di giustezza il GP di Moto2 davanti a Chantra e Ogura, tentando l'allungo nel mondiale con 70 punti (tre podi su tre gare, due vittorie e un secondo posto) e 21 di margine sullo spagnolo Aaron Canet, oggi quarto. In Moto3 beffato all'ultima curva Dennis Foggia, che in colpo solo perde vittoria e leadership del mondiale da Sergio Garcia. Il pilota romano, però, può solo essere soddisfatto della bella rimonta dalla 11° posizione su una pista dove non era a suo agio, un buon viatico per il futuro.