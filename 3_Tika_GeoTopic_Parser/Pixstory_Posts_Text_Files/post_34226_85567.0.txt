Dopo esser stato acquistato per sole 5 sterline, tramite la lotteria promossa dal progetto ‘eBay Dream Transfer’, Roberto Carlos è tornato in campo. L’iniziativa, nata a scopo benefico, prevedeva la possibilità di avere a disposizione per una sola partita una leggenda del calcio, proprio come Roberto Carlos. 

Il terzino brasiliano ha debuttato così oggi con il Bull in the Barne United, squadra amatoriale della Shrewsbury & District Sunday Football League, l’equivalente della terza categoria italiana. 

L’ex terzino del Real Madrid, autore di una rete su calcio di rigore, non è però riuscito ad evitare ai suoi la sconfitta nell’amichevole persa per 4-3 contro l’Harlescott Rangers.