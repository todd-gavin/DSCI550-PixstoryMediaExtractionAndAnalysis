Dopo la Coppa Italia, è già tempo di weekend e, quindi, di Serie A. Il campionato di calcio riparte in questo fine settimana per gli scontri della 28esima giornata, il cui programma viene aperto già stasera alle 20.45 da Inter-Salernitana: una partita decisamente importante per i nerazzurri, che non vincono dallo scorso 8 febbraio (2-0 in casa contro la Roma) e arrivano da 4 match consecutivi senza segnare reti. Riusciranno i ragazzi di Simone Inzaghi a scrollarsi di dosso quest’aria di crisi giocando contro l’ultima in classifica, in grado di fermare recentemente sul 2 a 2 i cugini del Milan? Lo scopriremo stasera, con diretta tv su Sky e Dazn. 

Foto: Instagram inter