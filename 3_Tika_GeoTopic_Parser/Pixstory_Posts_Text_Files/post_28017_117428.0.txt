Dopo il giorno di riposo, il Tour de France torna a correre sulle caldissime strade di Francia con i primi assalti ai Pirenei. A vincere la Carcassonne-Foix di 176km è il canadese Hugo Houle, 31enne della Israel-Premier Tech che vince per distacco dopo aver fatto parte della fuga del mattino. Tra i big, arrivati a oltre 5 minuti, è ancora Pogacar all’attacco di Vingegaard, con la maglia gialla che però non perde terreno e resta saldamente al 
comando della corsa. Domani, mercoledì 20 luglio, 17esima tappa di “soli” 130km, con il primo dei due arrivi in salita sui Pirenei, da Saint Gaudens a Peyragudes.

Foto: Instagram letourdefrance