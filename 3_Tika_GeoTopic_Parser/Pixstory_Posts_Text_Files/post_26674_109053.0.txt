Nel 2020 Zegna aveva sfilato, senza pubblico, nella sede storica di Trivero: da allora il direttore creativo, Alessandro Sartori, e il ceo Gildo Zegna sognavano di presentare in presenza la collezione, per far conoscere a stampa e buyer l’ecosistema che dà vita ai capi sartoriali del brand, e ieri ci sono riusciti.
«Da tanti anni pensavamo di fare una sfilata qui - conferma Gildo Zegna -. Penso sia importante far conoscere questo luogo, che rientra nei nostri valori e si rifà al fondatore. L’idea di ripartire da questo territorio naturale, che è 30 volte più grande di Central Park a New York, è un continuare per la strada nata negli anni Trenta e spero ci porterà lontano».
L’intera collezione che ha sfilato sul tetto della fabbrica Zegna, dove gli ospiti sono arrivati non prima di aver attraversato la sala macchine adibita alla produzione dei capi, è all’insegna della leggerezza estrema.

https://www.fashionmagazine.it/trend/la-spugna--lelemento-portante-della-collezione-rilassato-e-leggero-il-nuovo-uomo-di-zegna-sfila-sui-tetti-del-lanificio-di-trivero-109793