La sua griffe di punta, Gucci, ha realizzato 5,173 miliardi di euro di fatturato (+15%), beneficiando di incrementi dell’attività in Europa occidentale, Giappone e Stati Uniti che hanno compensato “il significativo impatto dei confinamenti in Cina” legati al Covid-19.
«Il gruppo ha registrato un forte aumento delle vendite nella prima metà del 2022, sostenendo lo slancio della topline dell’anno scorso. Le solide performance nel retail in tutto il mondo hanno più che compensato l’impatto delle misure legate al Covid in Cina nel secondo trimestre», ha commentato il numero uno di Kering, il presidente e ceo François-Henri Pinault. «Intensifichiamo il nostro impegno con i clienti locali in tutti i mercati e sfruttiamo anche la nascente ripresa del turismo in Europa. Ciascuna delle nostre maison ha contribuito al forte aumento a doppia cifra dell’utile operativo del gruppo, che ha portato a un aumento del margine per Kering nel suo complesso. In un periodo di grande incertezza macroeconomica, Kering è in ottima forma per superare le sfide a breve termine, sfruttare le nuove opportunità e sostenere le ambiziose strategie e le straordinarie prospettive di tutti i nostri marchi».

https://montenapodaily.com/2022/07/27/kering-cresce-del-23-nei-primi-sei-mesi/