Risultato clamoroso nella decisiva gara 7 della serie tra Dallas Mavericks e Phoenix Suns. I texani, trascinati da uno straordinario Luka Doncic, hanno dominato la partita disputata in Arizona, vincendo con il punteggio di 123-90. Il match è stato condotto largamente fin da subito dai Mavs che hanno chiuso il primo tempo sull'incredibile punteggio di 57-27, con la stella slovena che da sola aveva segnato gli stessi punti dei Mavs. Il secondo tempo è stato pura accademia, con Dallas che a fine terzo quarto ha chiuso addirittura a +42. Doncic, in campo per appena 30 minuti, ha messo a referto 35 punti e 10 rimbalzi, ben supportato da Spencer Dinwiddie (30 punti anche per lui) e Jalen Brunson (24). Padroni di casa traditi dalle due stelle Devin Booker e Chris Paul, autori di 11 e 10 punti. Dallas vola in finale di Conference, dove incontrerà i Golden State Warriors.