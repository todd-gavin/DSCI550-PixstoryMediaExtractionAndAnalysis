Natura, equitazione e solidarietà si uniscono a Lucca il 18 e 19 giugno. 

La Fitetrec Ante ringrazia tutti i centri che si sono adoperati nel mettere in piedi le 6 tratte principali che saranno d'avvicinamento all'ultimo giorno, la domenica dove i binomi accreditati sfileranno sulle mura della Città. Si tratta di un evento unico che ripercorre molti famosi Cammini come: "La Via Matildica del Volto Santo", I Cammini Jacopei, Il Cammino di San Giulia, La Via Francigena ecc.. una celebrazione a 360 gradi di un territorio e di una grande passione che hanno i cavalieri toscani per il cavallo e il turismo equestre. In questi giorni tutte le tratte stanno provvedendo agli accrediti dei binomi che ricordiamo devono essere muniti di tessera federale e verranno riconosciuti con la fornitura di una credenziale che permetterà loro di partecipare per intero all'evento. Ricordiamo inoltre che la sera del sabato in occasione della cena di gala si effettueranno premiazioni e riconoscimenti ma soprattutto la serata sarà dedicata all'Associazione Italiana contro Leucemie Linfomi e Mieloma (AIL) a cui sarà devoluto parte dell'incasso. 
Tutte le informazioni al link 

https://turismoequestre-ante.it/i-grandi-viaggi/90-crocevia-cavalcando-i-cammini-lucca-2022-i%C2%B0-edizione.html