La straordinaria foto di Lynsen Addatio per il New York Times testimonia il tiro al bersaglio sui civili da parte dei russi. 
Oggi hanno annunciato un cessate il fuoco e chissà se lo rispetteranno. 
Quel che è certo è che ormai questa guerra vedrà crescere il numero di vittime civili. L’Ucraina è sotto attacco, ha paura, resiste ma è stanca e la tattica del terrore sfianca anche i mostri.
Quanto durerà ancora? Quanti soldi ha stanziato Putin per questo orrore? E quanti ne ha già spesi? Gli esperti fanno i conti in tasca al dittatore, pare che ogni giorno di conflitto costi un miliardo di dollari. Intanto, il riflesso della guerra si vedrà presto anche lontano dai luoghi di distruzione e morte. Sia Russia sia Ucraina sono tra i principali fornitori di grano del mondo. Le economie già deboli resteranno senza pane. 
Nel pomeriggio dovrebbero esserci nuovi colloqui in Bielorussia. E speriamo che chi si siede al tavolo abbia imparato la lingua della Pace.