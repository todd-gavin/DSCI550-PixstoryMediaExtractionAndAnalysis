Kalle Rovanpera ha ormai decisamente preso confidenza con il campionato del mondo Rally, dimostrando di trovarsi particolarmente bene con le auto WRC di questa nuova generazione. Il talentuoso giovane finlandese, classe 2000, ha infatti portato a casa in Portogallo la terza vittoria consecutiva, quinta in carriera nel Mondiale. Alle sue spalle l’altra Toyota Yaris di Elfyn Evans, mentre la tripletta giapponese è sfumata proprio nella power stage grazie a Dani Sordo, che ha portato la Hyundai sul terzo gradino del podio, scalzando Takamoto Katsuta proprio per una manciata di secondi. Prossimo appuntamento con il WRC è in programma dal 2 al 5 giugno quando, sugli sterrati della Sardegna, si correrà il Rally d’Italia.

Foto: Instagram officialwrc