La Liga spagnola dal prossimo anno cambierà ufficialmente nome. Finita la partnership con Banco Santander, che ha dato il nome al campionato nelle ultime sette stagioni, è stato firmato un contratto quinquennale con la Ea Sport, il colosso dei videogiochi sportivi. Trenta i milioni di euro che incasserà la lega spagnola per il nome del campionato di prima divisione.

Non è ancora stato svelato il nome che la Ea Sport darà alla Liga, ma certo è che non si fermerà qui. L'accordo infatti prevede anche una variazione in tutti gli elementi visivi, come loghi, grafica e font e si baserà su cinque pilastri: tecnologia, digitale, contenuti, sport di base e branding.