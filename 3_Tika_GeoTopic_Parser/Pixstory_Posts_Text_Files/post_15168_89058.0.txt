Via le mascherine dopo due anni di pandemia e ora si punta tutto sulle labbra! 
La tendenza per la primavera estate in arrivo è un deciso back to the 90’s: labbra con rossetto e contorno con una matita di tonalità più scura per delineare meglio il contorno delle labbra. Attenzione però, il rischio di risultare volgari con un contrasto troppo evidente è alto, quindi occhio a non esagerare!
E per gli occhi? l’effetto naturale verrà sostituito da un risultato volutamente artificiale e coloratissimo. Il trend è quello del  “neon eyelook” che consiste nell’utilizzare matite occhi, eye-liner, mascara e ombretti dai colori fluorescenti. Si spinge sul giallo evidenziatore, il verde acido, il rosa shocking, senza dimenticare i rosa più accesi e il blu elettrico. Per un effetto ancora più potente si può applicare un ombretto in polvere della palette dei neon all’interno del contorno occhi. Cosa dite? Seguirete questa moda!? Io decisamente no, sono troppo vecchia per questi giochi fluo spinti! 😜