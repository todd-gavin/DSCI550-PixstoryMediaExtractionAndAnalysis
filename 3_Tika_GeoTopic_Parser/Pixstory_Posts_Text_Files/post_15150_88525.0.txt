Se New York ha il Moma, dal 4 settembre 2014 Monza ha il mimumo MICROMUSEOMONZA. E' un Museo da Guinnes dei primati: 2,29 metri quadrati di superficie, aperto 365 giorni all'anno, ventiquattro ore
su 24. Il mimumo si trova non in un posto qualunque, ma al piano terra della Casa della Luna Rossa via Lambro 1, una delle abitazioni più antiche di Monza, che dal '300 è affacciata in vicinanze sulla centralissima piazza Duomo. L'idea del mimumo è di Luca Acquati (la
proprietà) architetto: ”Vogliamo dare una vetrina ai giovani e meno giovani Talenti esponendo opere, installazioni, video d'artista e tutti i linguaggi dell'arte conosciuti e... sconosciuti e di Felice Terrabuio, architetto con streetartpiu, Associazione che valorizza
giovani Talenti

Francesca Candito: “Tu sei ciò che porti da mille vite” è un lavoro che nasce dalla sinergia di tre principali linguaggi: l’arte figurativa, l'arte tessile e la lettura della memora dell’Akashia (memoria dell'universo dove tutto ciò che è stato viene registrato nell’etere ). La scena è composta da tre opere in connessione: le immagini su tela riportano i volti differenti,  così come si definiscono lungo l'intera biografia di una persona (considerando che la vita è l'insieme di tutte le nascite e di tutte le morti, moltiplicate per il numero di volte necessario ad arrivare al risveglio della coscienza ). Il salto evolutivo viene rappresentato dalla morbidezza e dalla luce del ricamo, dove il ricamo è visto come la vita, che a volte si contorce impedendoci di comprenderla, ma poi, se guardiamo dall’ alto ne comprendiamo la forma e il disegno meraviglioso che si sta creando si disvela. 
Olio, acqua, tessuto e parole si uniscono e formano un unicum che muove energie, per creare un nuovo stato di consapevolezza. Più guardiamo questi codici, costantemente, ogni giorno, più ci ricordiamo di noi.