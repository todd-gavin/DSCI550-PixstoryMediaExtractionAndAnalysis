Con un match sicuramente non perfetto Djokovic conquista la finale del torneo di Wimbledon. Battuto in due ore e mezza l'idolo di casa Norris in quattro set, con il risultato di 2-6 6-2 6-3 6-4. Il tennista serbo, così come era successo contro Sinner, non è partito benissimo e ha lasciato il primo set all'avversario regalando tanti errori che sono risultati decisivi. Dal secondo set però il match è completamente cambiato e Djokovic ha portato la semifinale a casa. 
 
Domani pomeriggio Djokovic giocherà la sua ottava finale di Wimbledon. Ne ha vinte sei e persa solamente una, nel 2013, contro l'inglese Murray. L'ultimo torneo su questo campo vinto dall'ex numero uno al mondo è stato lo scorso anno quando in finale ci arrivò anche Matteo Berrettini. 
 
Tra Djokovic e il settimo Wimbledon (Federer ne ha vinti otto) c'è da battere Kyrgios, autore di un bel torneo fino a oggi. C'è da ricordare che il ritiro di Nadal per lo strappo addominale ha fatto andare il tennista australiano direttamente in finale senza passare dalla semifinale.