ഒരു പക്ഷേ 
ഇവിടം സ്വർഗ്ഗമായിരിക്കാം,
ഇവരുമായി ചേർന്നൊരുക്കിയ സ്വർഗം 
ഒരു സമയമാകുമ്പോൾ
കൊഴിഞ്ഞു പോകേണ്ട
പഴുത്ത ഇലകളെ പോലെ 
ഇവിടെ നിന്നും
യാത്രയാവേണ്ട ഇലകൾ. കൂടെയുണ്ടായിരുന്നവർ
പോകാൻ
തയാറെടുക്കുമ്പോൾ 
വാടി തീരാത്ത
നിമിഷങ്ങളെ ഓർത്തുകൊണ്ട്,
കാപ്പി പൂക്കളിലെ സുഗന്ധങ്ങളോട്
യാത്ര പറഞ്ഞ് 
നമുക്കിവിടെ നിന്നും
അങ്ങ് ദൂരെ മലയിറങ്ങി പോകാം. ഇനിയൊരു കൂടിച്ചേരലിൽ വേദനയോടെ
ഓർക്കാം.
ഇനി ഒരു തിരിച്ചുവരവിൽ
ചുവരുകൾ പറയട്ടെ..

"നിൻ മലർ വാടിയിൽ
എന്നും
വാടാ മലരുകൾ ഞങ്ങൾ"