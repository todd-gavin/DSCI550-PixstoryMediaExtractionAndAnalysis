Nel giro di pochi mesi l'Italia allenata da Roberto Mancini è passata dalla gioia per la conquista dell'Europeo alla delusione per l'inaspettata eliminazione nei playoff  di accesso ai Mondiali in Qatar per mano della piccola Macedonia.
Dopo il triplice fischio finale, il CT non ha nascosto la sua amarezza: "Nel luglio scorso ho vissuto all'Europeo la gioia più bella della mia carriera. Ora ho vissuto la più grande delusione. Il calcio è questo, succedono cose incredibili. Abbiamo fatto di tutto per vincere, poi abbiamo subito gol al novantesimo. Sembrava fatto apposta, sembrava scritto. Non dovevamo arrivare fino a questo punto, ma ai miei giocatori però voglio più bene che all'Europeo. Il mio futuro? Non lo so, ora la delusione è troppo grande".