Ormai è tutto pronto per Dybala all'Inter. Quello che sembrava un tabù solo qualche mese fa, un qualcosa di impossibile, ormai si può dire che è realtà. La Joya infatti avrebbe già detto "sì" al contratto di quattro anni da sei milioni di euro più bonus proposto da Marotta. Pare che dietro la scelta dell'attaccante argentino ci siano anche i consigli della mamma.

L'incontro decisivo si terrà oggi o al massimo nella giornata di domani. Intanto Dybala avrebbe già sentito al telefono l'allenatore Simone Inzaghi e per questo la firma è sempre più vicina.