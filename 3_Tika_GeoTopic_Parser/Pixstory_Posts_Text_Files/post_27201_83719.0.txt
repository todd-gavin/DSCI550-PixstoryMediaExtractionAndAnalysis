Alla fashion week torna a sfilare anche Giorgio Armani che dopo lo stop di gennaio dovuto all’insorgere della variante Omicron ha portato in passerella il Suo Emporio con look sia maschili che femminili.  Presenti alla sfilata anche i dipendenti, seduti accanto a vip, buyer e giornalisti. Un bel modo, ha detto Re Giorgio per ringraziarli per questi ultimi due anni difficili.
La collezione ha rappresentato un’altra volta la capacità dello stilista piacentino di rinnovarsi senza però snaturare il suo stile. Un mix di eleganza e sportswear in un gioco che gli riesce sempre perfettamente.