Un nuovo rapporto rileva pratiche di sfruttamento impiegate dall'industria del latte artificiale – che vale 55 miliardi di dollari – che compromettono la nutrizione dei bambini e violano gli impegni internazionali.
Secondo il rapporto – con interviste a 8.500 genitori e donne in gravidanza e 300 operatrici e operatori sanitari in città del Bangladesh, Cina, Messico, Marocco, Nigeria, Sud Africa, Regno Unito e VietNam – l'esposizione alla commercializzazione del latte in formula raggiunge l'84% di tutte le donne interviste nel Regno Unito; il 92% delle donne intervistate in VietNam e il 97% in Cina, incrementando la loro probabilità di scegliere l’alimentazione con latte in formula.
 
Il rapporto rileva che le tecniche di marketing dell'industria includono: il marketing online non regolamentato e invasivo; reti di consulenti e numeri verdi sponsorizzate; promozioni e omaggi; e pratiche per influenzare la formazione e le raccomandazioni di operatrici e operatori sanitari. I messaggi che i genitori e il personale sanitario riceve sono spesso fuorvianti, scientificamente infondati e violano il Codice Internazionale sulla Commercializzazione dei Sostituti del Latte Materno (il Codice) - un accordo storico sulla salute pubblica approvato dall'Assemblea Mondiale della Sanità nel 1981 per proteggere le madri dalle pratiche di marketing aggressive dell'industria degli alimenti per l’infanzia.
 
“Questo rapporto mostra molto chiaramente che la commercializzazione del latte in formula è inaccettabilmente pervasiva, ingannevole e aggressiva,” ha dichiarato Tedros Adhanom Ghebreyesus, Direttore generale dell'OMS. “Regolamenti sul marketing strumentale devono essere adottati e applicati con urgenza per proteggere la salute dei bambini e delle bambine.”