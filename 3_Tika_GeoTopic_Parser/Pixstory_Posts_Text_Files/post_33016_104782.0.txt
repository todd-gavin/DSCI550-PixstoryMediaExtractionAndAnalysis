Dopo i quinti posti di ieri di Centracchio e Toniolo, resta stregato il podio nel Grand Slam di Judo georgiano per i colori italiani. Deve prendere ancora dimestichezza con la nuova categoria Manuel Lombardo, che viene eliminato nei quarti dei 73kg dal moldavo Vieru, per poi competere per il bronzo con il georgiano Terashvili, e venire battuto con un ippon contestato dall'atleta italiano. Nella stessa categoria di Lombardo (quinto alla fine), è stato bravo Luigi Centracchio, eliminato al terzo turno dal più quotato uzbeko Yuldoshev. L'oro è andato al georgiano Shavdatuashvili. Ma la sorpresa di giornata è stato il giovane Tiziano Falcone negli 81kg, che nei quarti di finale mette in difficoltà il georgiano Grigalashvili (numero 2 del mondo nonché vincitore dell'argento, sconfitto in finale dal coreano Lee), e poi nel tabellone dei recuperi giunge alla finale per il bronzo contro l'azero Hajiyev, persa per Ippon dopo pochi minuti di combattimento. Tra le donne brava Cecilia Betemps, che nei 70kg ha subito trovato l'olandese Van Dijke, numero 2 del mondo, ma nel tabellone dei recuperi è poi giunta fino alla finalina per il bronzo contro la tedesca Maekelburg, che aveva eliminato al primo turno Martina Esposito, e che ha battuto anhce lei per immobilizzazione dopo pochi secondi di gara. L'oro è andato alla Van Dijke. Nessuna italiana impegnata, infine, nei 63kg dove ha vinto l'oro l'israeliana Shemesh.