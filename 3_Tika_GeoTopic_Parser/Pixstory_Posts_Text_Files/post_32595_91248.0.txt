Una situazione paradossale ha portato la Dorna ad annullare tutta l'attività in pista della MotoGP nel venerdì di libere di Argentina e a riprogrammare tutte (o quasi) le sessioni nella giornata di sabato, con un maxi programma che per la MotoGP prevede PL1, PL2, PL3 (ridotte) e Qualifiche nell'arco di dieci ore, alternandosi con Moto3 e Moto2. Il motivo? La guerra in Ucraina ha fermato il 20% degli aerei di trasporto che sono russi e due velivoli che si sono guastati nel tragitto dall'Indonesia all'Argentina, hanno dovuto fare scalo a Mombasa, in Kenya, senza poter essere sostituiti. Un team è stato spedito a ripararli ma, qualora non dovesse essere possibile, potrebbe addirittura saltare l'intero weekend, come affermato da Carmelo Ezpeleta, il CEO di Dorna.