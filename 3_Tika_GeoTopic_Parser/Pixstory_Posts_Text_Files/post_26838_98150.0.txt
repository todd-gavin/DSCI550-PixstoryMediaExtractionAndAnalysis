Mai mi sarei sognato di scrivere un titolo come questo ma Billie Eilish me l’ha fatta! La talentuosissima cantautrice ha abbandonato i grandi abiti simili a tendaggi che di solito ama indossare e ha centrato perfettamente il tema dell’evento.
L’abito su misura realizzato dalla maison Gucci sembra uscito da una delle serie che meglio raccontano l’epoca dorata: The Gilded Age.
È quasi anacronistico vederla con un bustino color panna cotta e quel raccolto ha più il sapore dei late 90s dato lo spirito punk con cui lo indossa, ma le pose manieristicamente forzate e ironiche che realizza davanti ai fotografi sono incredibilmente adatte e Billie, con spirito e studio vince la serata.