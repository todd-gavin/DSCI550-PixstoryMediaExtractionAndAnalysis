Solo un italiano è agli ottavi degli Internazionali d'Italia, il "nostro" torneo Master 1000 su terra rossa, ed è Jannik Sinner. Il giovane altoatesino ha regolato per 6-2 3-6 6-3 dopo oltre due ore di battaglia Fabio Fognini, in un crudele derby fratricida. Domani Sinner troverà a sorpresa il serbo Kranjinovic, che ha eliminato il quotato russo Andrey Rublev. Negli altri ottavi, tutti in programma nella giornata di giovedì 12, se la vedranno il numero 1, il serbo Novak Djokovic, con lo svizzero Stanislas Wawrinka; il numero 2, il tedesco Alex Zverev, con l'australiano Alex De Minaur; il numero 3, lo spagnolo Rafael Nadal, con il canadese Denis Shapovalov; il numero 4, il greco Stefanos Tsitsipas con il russo Karen Kachanov, il numero 5, il norvegese Casper Ruud, con l'americano Brooksbky, il numero 8, il canadese Felix Auger-Aliassime con l'altro americano Giron e infine il cileno Christian Garin contro il croato Marin Cilic.