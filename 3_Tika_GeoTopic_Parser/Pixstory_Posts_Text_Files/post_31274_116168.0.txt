160 milioni di euro; è questo, secondo le stime di Facile.it e Prestiti.it, il valore dei prestiti personali erogati nel primo semestre 2022 per far fronte a spese legate alle vacanze.  
Quest’anno gli italiani torneranno a viaggiare; un trend confermato dallo studio reso noto oggi e che evidenzia che, nei primi 6 mesi dell’anno, il peso percentuale dei prestiti per le vacanze è aumentato del 96% rispetto allo stesso periodo del 2021. 
L’importo medio richiesto per questa tipologia di prestito personale è pari a 5.597 euro. A rivolgersi ad una società di credito sono, in particolare, i giovani; chi ha presentato domanda di finanziamento aveva, in media, 36 anni e più di una richiesta su 3 arrivava da un under 30.