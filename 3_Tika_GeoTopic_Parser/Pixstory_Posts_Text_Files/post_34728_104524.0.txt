Il Roland Garros si prepara a vivere gli ultimi match. Questo pomeriggio, in campo maschile, si giocheranno le due semifinali.

I primi a scendere sul terreno rosso centrale, non prima delle 14.45, saranno Nadal e Zverev. Un incontro tutto da seguire: da una parte il re del Roland, reduce da una vittoria incredibile contro Djokovic, il numero uno al mondo. Dall'altra parte c'è Zverev che potrebbe spodestare proprio il serbo dal podio della classifica Atp in caso di vittoria. Il tedesco ha battuto Alcaraz ai quarti di finale, uno dei favoriti per la vittoria finale. E' un incontro che, sulla carta, non ha favoriti.

Subito dopo Nadal-Zverev, ma comunque non rpima delle 17.30, andrà in scena la seconda semifinale, quella tra Casper Ruud e Marin Cilic, quest'ultimo reduce dalla vittoria nel big match contro Rublev. Per Ruud invece ai quarti c'è stata la sfida contro Holger Rune che, fino a quell'incontro, aveva perso solo un set in quattro incontri, uno dei quali contro Tsisipas.