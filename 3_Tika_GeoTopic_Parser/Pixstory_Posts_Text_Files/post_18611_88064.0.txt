I playoff per il prossimo Mondiale si avvicinano. Il ct Mancini ha diramato la lista dei primi 33 convocati, numero che poi si ridurrà con l'avvicinarsi del primo match in programma giovedì 24 marzo contro la Macedonia del Nord, arrivata seconda nel girone J alle spalle della Germania.

Tra i convocati per la prima volta figurano il difensore della Lazio Luiz Felipe e l’attaccante del Cagliari Joao Pedro, alla seconda chiamata dopo quella nel novembre 2020 Mattia Zaccagni. Convocato nuovamente dopo diverse assenze Mattia Politano, Stefano Sensi e Pierluigi Gollini. Manuel Locatelli della Juventus, positivo al Covid, raggiungerà il ritiro una volta finito l'isolamento. 

C'era attesa per sapere se Mario Balotelli sarebbe stato convocato. Mancini però ha deciso di lasciarlo a casa.

Questa la lista dei convocati:

Portieri: Alessio Cragno (Cagliari), Gianluigi Donnarumma (Paris Saint Germain), Pierluigi Gollini (Tottenham), Salvatore Sirigu (Genoa);

Difensori: Francesco Acerbi (Lazio), Alessandro Bastoni (Inter), Cristiano Biraghi (Fiorentina), Leonardo Bonucci (Juventus), Giorgio Chiellini (Juventus), Giovanni Di Lorenzo (Napoli), Emerson Palmieri (Lione), Alessandro Florenzi (Milan), Luiz Felipe (Lazio), Gianluca Mancini (Roma);

Centrocampisti: Nicolò Barella (Inter), Bryan Cristante (Roma), Jorginho (Chelsea), Manuel Locatelli (Juventus), Lorenzo Pellegrini (Roma), Matteo Pessina (Atalanta), Stefano Sensi (Sampdoria), Sandro Tonali (Milan), Marco Verratti (Paris Saint Germain);

Attaccanti: Andrea Belotti (Torino), Domenico Berardi (Sassuolo), Ciro Immobile (Lazio), Lorenzo Insigne (Napoli), Joao Pedro (Cagliari), Matteo Politano (Napoli), Giacomo Raspadori (Sassuolo), Gianluca Scamacca (Sassuolo) Mattia Zaccagni (Lazio), Nicolò Zaniolo (Roma).