TUFFMAN

25 JUNE
सुबह 7 बजे-मौसम में ठंडक, तापमान 20 डिग्री, देवदार के पेड़ों के बीच में से पड़ती धूप की किरणें, चारों तरफ हरियाली से घिरे पहाड़, हसीन वादियां और मन को छू लेने वाली यहां की खूबसूरती किसी जन्नत से कम नहीं थी।
सबसे ज्यादा मुश्किल रेस में से एक थी शिमला अल्ट्रा एंड हाफ मैराथन मशोबरा। इसलिए ज्यादा रिस्क नहीं लिया। सिर्फ 10 किलोमीटर तक की रेस चुनी। 2 किलोमीटर की पथरीली ट्रेल और सीधी चढ़ाई (2374 मीटर का एलीवेशन), मगर मौसम और ट्रेल के आसपास के नजारों ने मंजिल आसान कर दी। 10 किलोमीटर पूरे करने में भले ही 1 घंटे से ज्यादा समय लग गया मगर साथियों के उत्साहवर्धन ने थकान महसूस न होने दी।