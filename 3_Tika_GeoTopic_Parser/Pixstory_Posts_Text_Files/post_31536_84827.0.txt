Contro la guerra che fa perdere vite umane e mette in pericolo il loro futuro, anche i giovani di Coldiretti Lombardia scendono in piazza a sostegno dei colloqui di pace nella mobilitazione organizzata da Coldiretti a Verona in occasione dell’apertura della Fieragricola. Con loro il presidente nazionale della Coldiretti Ettore Prandini, assieme alla delegata dei dei giovani Coldiretti Veronica Barbati. La solidarietà dei giovani agricoltori arriva anche dall’Expo di Dubai dove una delegazione di ragazzi e ragazze si è recata al padiglione dell’Ucraina e ha lasciato un messaggio di sostegno lungo la parete della struttura appositamente allestita su cui si stanno accumulando centinaia di biglietti con preghiere e frasi di sostegno.