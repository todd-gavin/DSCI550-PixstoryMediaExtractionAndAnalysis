Sergio Ramos e Leo Messi sono diventati compagni di squadra nel ricco Paris Saint Germain dopo tanti anni passati a sfidarsi nelle infuocate battaglie tra Real Madrid e Barcellona. L'antica rivalità brucia ancora sotto la cenere anche dopo un anno di condivisione dello spogliatoio e la conferma si è avuta nell'ultimo allenamento della squadra francese in Giappone, quando l'argentino ha reagito nervosamente a un intervento molto duro dello spagnolo. Per riportare la calma sono dovuti intervenire compagni di squadra e membri dello staff. Una scena che ha riportato ai colpi proibiti del passato e che è avvenuta davanti a migliaia di appassionati locali che avevano pagato circa 30 euro per assistere all'allenamento del PSG.