L'Atalanta ha vinto per 3-0 sul campo dell'Olympiakos, qualificandosi per gli ottavi di finale di Europa League. Vittoria perentoria dopo il 2-1 dell'andata, lanciata dal gol di Maehle sul finire del primo tempo.
La storia più toccante riguarda però l'autore degli altri due gol dei bergamaschi: tra il 66esimo e il 69esimo li realizza l'ucraino Malinovskyi, che completa così una doppietta dal sapore particolare. Inevitabile ovviamente non pensare alla guerra scoppiata nel suo paese proprio la notte precedente. Il giocatore dell'Atalanta era probabilmente ancora più motivato a segnare, potendo così mostrare la scritta contro la guerra che aveva sotto alla maglietta da gioco.