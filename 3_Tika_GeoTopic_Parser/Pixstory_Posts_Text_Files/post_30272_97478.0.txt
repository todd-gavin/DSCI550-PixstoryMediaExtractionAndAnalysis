Dopo il Real Madrid, anche il Barcellona è pronto a restaurare il suo stadio. I lavori al mitico Campo Nou inizieranno nel prossimo mese di giugno e, inizialmente, non avranno particolari ripercussioni sulla capienza dell'impianto che, nella prossima stagione rimarrà quasi invariata, vicina a quei 99.354 posti indicati come massimo a disposizione. Nel 2023-2024, però, i blaugrana dovranno passare una stagione intera in "trasferta", giocando le proprie partite casalinghe allo stadio Olimpico di Barcellona, teatro dei Giochi del 1992 e casa dell'altra squadra della città, l'Espanyol, dal 1997 al 2009. Nel 2024-2025 è previsto il ritorno al Camp Nou, agibile però con capienza limitata al 50%, mentre la fine dei lavori è prevista per l'inizio della stagione 2025-2026. Il presidente Joan Laporta ha promesso: "Il Camp Nou sarà lo stadio più bello del mondo, nella città più bella del mondo, nel Paese più bello del mondo".