Nella prima giornata dei mondiali di scherma a Il Cairo, in Egitto, la spadista italiana Rossella Fiamingo raggiunge le semifinali del torneo individuale e si ferma contro la tedesca Ndodo, poi sconfitta in finale dalla coreana Song. Erano state eliminate ai quarti la Navarria, e agli ottavi Santuccio e Isola. Nella sciabola maschile fa più strada di tutti Luigi Samele, che si arrende nei quarti al francese Pianfetti. Gallo si era fermato agli ottavi perdendo proprio con Samele, così come Curatoli, sconfitto dal rumeno Teodosiu. Disco rosso ai quarti anche per il giovanissimo Torre, 20 anni, battuto dalla leggenda ungherese Szilagyi, poi oro.