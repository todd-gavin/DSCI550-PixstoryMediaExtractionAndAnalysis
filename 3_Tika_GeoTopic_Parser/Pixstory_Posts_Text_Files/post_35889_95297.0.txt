Ancora un contrattempo fisico per Ante Rebic che non conosce pausa a questo suo sfortunato momento. L'attaccante croato ha infatti accusato un altro problema al ginocchio durante il riscaldamento tra il primo e il secondo tempo del derby di Coppa Italia di ieri sera. Il giocatore è dunque in forte dubbio per la gara di campionato di domenica contro la Lazio. “Ante non è entrato perché all’intervallo ha sentito un dolorino al ginocchio e mi ha detto che non era in grado di giocare. Altrimenti sarebbe entrato. Sono deluso per la sconfitta, così come lo sono i miei giocatori perché volevamo andare in finale, era il nostro obiettivo. Siamo già concentrati sulla Lazio". Queste le parole dell’allenatore del Milan Stefano Pioli in conferenza stampa in merito a quanto accaduto al suo giocatore.