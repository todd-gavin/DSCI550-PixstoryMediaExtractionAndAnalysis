Per la 21esima volta in carriera Serena Williams parteciperà al torneo di Wimbledon. L'americana, scivolata al numero 1208 del ranking, ha ricevuto una wild car per il torneo dello Slam. Ad annunciare la sua presenza è stata la stessa vincitrice di 73 titoli WTA sui suoi profili social. Classe 1981, Serena è assente dai campi dall'edizione 2021 proprio di Wimbledon, quando fu costretta ad abbandonare per un infortunio alla coscia già al primo turno. Serena scalderà il motore giocando già la prossima settimana nel doppio del torneo di Eastbourne, in coppia con la tunisina Ons Jabeur, una delle rivelazioni di questa prima parte di stagione che in singolare ha vinto il torneo di Madrid e raggiunto la finale a Roma.