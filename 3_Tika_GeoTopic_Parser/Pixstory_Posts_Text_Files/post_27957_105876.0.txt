È dall’inizio del Mondiale 2021 e, cioè, da quando il nuovo regolamento finanziario che impone il budget cap è entrato ufficialmente in vigore, che ci si chiede in che modo la Fia controllerà le spese dei team e quali saranno le eventuali penalità in caso di infrazioni. Adesso abbiamo, di fatto, la prima – seppur, probabilmente, non esaustiva – risposta al quesito: la Williams è infatti stata multata di 25.000 dollari per aver infranto le norme procedurali che imponevano di comunicare i costi sostenuti nel 2021 entro il 31 marzo 2022. Non un illecito sostanziale, dunque, ma di procedura, che ha costretto il team inglese a pagare una sanzione piuttosto onerosa. 

Foto: Instagram williamsracing