Con un patrimonio netto di 59,6 miliardi di dollari, il magnate francese è posizionato al terzo posto della classifica generale, dopo Elon Musk, fondatore di Tesla, e Jeff Bezos, patron di Amazon.
Dopo Arnault, la seconda persona più danarosa al mondo nella moda è Françoise Bettencourt, ereditiera dell'impero L'Oréal, posizionata al diciassettesimo posto della classifica.
François Henri Pinault è la 32esima persona più ricca della graduatoria e la quinta nel settore fashion, con un patrimonio di 40,4 miliardi di dollari, seguito dai fratelli Wertheimer, ai vertici di Chanel, con 31,2 miliardi. 
Tra le new entry della lista il fondatore di Shein Chris Hu, che a 52 anni vanta un patrimonio stimato di 5,4 miliardi di dollari, ma anche la pop star 34enne Rihanna (1,7 miliardi), entrata nel ranking grazie anche alla linea di cosmetici Fenty Beauty e al business nella lingerie Savage X Fenty.