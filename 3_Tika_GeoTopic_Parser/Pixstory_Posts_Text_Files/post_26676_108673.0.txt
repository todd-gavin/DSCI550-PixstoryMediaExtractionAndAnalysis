La collezione è incentrata sul concetto della semplicità come scelta e rappresenta una delle idee di moda e di tendenze che ci interessano. L’intento -secondo Miuccia e Raf- era disegnare abiti che la gente potesse indossare davvero, ma che avessero un impatto.
La location è completamente diversa rispetto a quelle futuristiche a cui ci avevano abituato.
Grandi spazi bianchi divisi da pareti di carte da cui si aprano delle finestre stilizzate, tendaggi (anche quelli in carta) a stampa vichy e sedute in cartone.
La sfilata si apre con alcuni completi neri, semplici, anzi semplicissimi, dal taglio pulito anni 90 che portano l’inconfondibile firma di Raf Simons.
Poi è il turno di alcune canotte aderenti e shorts in pelle, anzi, lederhosen tirolesi, abbigliamento feticcio dell’infanzia di Miuccia.
La collezione prosegue fondendo i due elementi: gli shorts sono abbinati a camicie a quadretti  o spolverini tipicamente pradeschi per poi finire con dei look total denim dal sapore americano.
Le due anime, i due stilemi e le storie dei due creativi si fondono perfettamente in una delle collezioni forse meno sorprendenti, ma più intellettuali e riuscite dall’inizio della collaborazione tra i due geni.


Ph: Filippo Fior