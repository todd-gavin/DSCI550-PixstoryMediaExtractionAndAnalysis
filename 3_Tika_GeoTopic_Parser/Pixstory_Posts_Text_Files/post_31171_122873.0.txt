La guerra in Ucraina – e la distruzione del sistema scolastico – sta avendo un impatto drammatico sulle vite di 5,7 milioni di bambini in età scolare.
3 agosto 2022 – La First Lady dell’Ucraina Olena Zelenska ha firmato un Memorandum di Intesa con l’ufficio UNICEF in Ucraina, per estendere una collaborazione già proficua per proteggere ulteriormente i diritti dei bambini, migliorare l'istruzione e fornire sostegno alla salute mentale di coloro che sono colpiti dalla guerra. Prima della guerra, l'UNICEF aveva già collaborato con Olena Zelenska in un progetto da lei avviato per la riforma dei pasti scolastici. Ora uniranno le forze per proteggere i bambini e i giovani, in particolare i gruppi vulnerabili, di tutta l'Ucraina, mentre la violenza continua a sconvolgere le vite.
“Una delle più importanti indicazioni del nostro lavoro è di informare le persone,” ha dichiarato Olena Zelenska. “Dobbiamo continuare a raccontare al mondo come la guerra stia rubando l’infanzia ai bambini. Il mondo dovrebbe sentirne parlare ogni giorno e non dimenticare.”
Il Memorandum tra l’UNICEF e la First Lady identifica diverse aree di cooperazione, fra cui l’accesso e la qualità dell’istruzione nelle scuole e negli asili, implementare un Programma Nazionale per la Salute Mentale e il Supporto Psicosociale per rispondere velocemente ai traumi della guerra; creare un ambiente senza barriere per i bambini e rafforzare l’inclusione sociale.