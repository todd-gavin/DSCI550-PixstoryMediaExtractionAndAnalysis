Stefano Pioli, tecnico del Milan, analizza ai microfoni di DAZN la vittoria per 1-0 sull'Empoli: “Siamo contenti della vittoria e del nostro momento ma la classifica non è reale. Viaggiamo di partita in partita con molta convinzione ma anche grande equilibri. La solidità difensiva è la cosa più bella che stiamo facendo, con grande spirito di sacrificio. Il merito non è dei centrali ma di tutta la squadra che si applica. Nel primo tempo potevamo fare il secondo gol, nel secondo è stato più difficile ma abbiamo lottato per portare a casa il risultato come una grande squadra deve fare. A fine primo tempo ho ricordato alla squadra che nelle altre situazioni in cui eravamo 1-0 poi siamo calati. Ho chiesto di giocare con la stessa intensità, abbiamo provato a palleggiare ma abbiamo perso qualche pallone. E' anche vero però che abbiamo rischiato poco lavorando molto bene. E' una vittoria importante. La comunicazione è importante e Maignan è sempre stato partecipe, farà cento domande al giorno. E' dentro la partita, deve continuare così. Tutti i giocatori lontano dalla palla devono organizzare la posizione. Lui ha dentro questa cosa e la personalità per proporsi".