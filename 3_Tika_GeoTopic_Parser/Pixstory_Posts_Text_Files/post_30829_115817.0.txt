Stefano Tacconi sta meglio dopo l'aneurisma cerebrale che lo aveva colpito lo scorso 23 aprile e ha raccontato al Secolo XIX le sue sensazioni ora che il peggio è alle spalle: "Ho vinto tutto nella mia carriera, ma questa è la coppa più importante. Non ricordo quasi niente; ho capito che sono stato tanto male, ma ora va molto meglio". Tacconi al momento prosegue la riabilitazione con due sedute di fisioterapia al giorno, si alza da solo ma deve ancora usare una sedia a rotelle per muoversi. L'ex portiere della Juventus dovrà restare ricoverato ancora un mese e mezzo.