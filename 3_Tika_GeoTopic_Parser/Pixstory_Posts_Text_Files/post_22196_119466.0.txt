https://bengali.nenow.in/top-news/dgca-ordered-spicejet-to-cancelled-50-percent-flights-for-safety
দুর্ঘটনার হাত থেকে অল্পের জন্য বেঁচে গিয়েছে একাধিক বিমান। এই পরিস্থিতিতে স্পাইসজেটের হাতে নোটিশ ধরিয়েছিল ডিজিসিএ। তিন সপ্তাহের মধ্যে সেই নোটিশের জবাব দিতে বলা হয়েছিল স্পাইসজেটকে। সেই জবাবে সন্তুষ্ট নয় ডিজিসিএ। এবার কড়া পদক্ষেপ করল ডিজিসিএ। আগামী আট সপ্তাহের জন্য স্পাইসজেটের সূচি অনুযায়ী ৫০ শতাংশ বিমান চলাচল বন্ধ করল ডিজিসিএ। অর্থাৎ, আগের থেকে অনুমোদন থাকলেও এখন ৫০ শতাংশ কম উড়ান পরিচলনা করতে পারবে সংস্থা। ফলে স্পাইসজেট সংস্থা বড় লোকসানের সম্মুখীন হতে পারে বলে আশঙ্কা করা হচ্ছে।