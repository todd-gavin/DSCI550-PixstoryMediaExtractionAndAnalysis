La rivoluzione juventina potrebbe toccare anche Rabiot, uno dei giocatori che con il ritorno di Allegri ha trovato molto spazio, oltre 3.300 minuti in tutta la stagione. Davvero tanto presente. Alla Continassa però si parla di una sua possibile cessione perché il centrocampista francese ha un contratto in scadenza alla fine di giugno 2023 e al momento non gli è stato proposto alcun rinnovo anche perché guadagna 7 milioni di euro netti all'anno e la Juventus non sarebbe più disposta a pagare una cifra così alta.

Ci sarebbe già una squadra interessata a Rabiot, il Chelsea. Il problema è che prima di intavolare una trattativa si dovrà perfezionare la cessione del club - operazione da 5 miliardi di euro - e ci sono ancora molte minuzie da superare prima che il tutto diventi ufficiale. Non sembrano però esserci ostacoli che ne stoppino la vendita. La cifra che potrebbe chiedere la società di Torino si aggira tra i 15 e i 20 milioni di euro.