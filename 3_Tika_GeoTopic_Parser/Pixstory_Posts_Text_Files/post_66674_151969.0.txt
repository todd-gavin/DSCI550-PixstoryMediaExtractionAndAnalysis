ഇന്നലെ രാത്രിയാണ് ഷൊർണുർ നിന്ന് തിരുവനന്തപുരത്തേക്ക് യാത്ര തിരിക്കുന്നത്. പൂജ ഹോളിഡേയ്സ് ആയത് കൊണ്ട് ഷൊർണുർ ഉള്ള അമ്മായിയുടെയും കുടുംബത്തിന്റെയും കൂടെയാണ് ഞാനും അനിയത്തിയും യാത്രക്കിറങ്ങിയത്. രാവിലെ നാലരയോട് കൂടി ട്രെയിൻ തിരുവനന്തപുരം എത്തി. രാവിലെ അവിടെ നിന്ന് കുളിച്ച് വസ്ത്രം മാറിയ ശേഷം നേരെ നഗർകോയിലിലേക്ക് വണ്ടി കയറി, അവിടുന്ന് ബസ് കയറി നേരെ കന്യാകുമാരിയിലേക്ക്. പ്രഭാതഭക്ഷണത്തിന് ശേഷം കന്യാകുമാരിയിലെത്തി കടല് കണ്ടു, തുടർന്ന് വിവേകാനന്ദ പാറയും, തിരുവള്ളുവരുടെ പ്രതിമയും, കന്യാകുമാരി ദേവി ക്ഷേത്രവും കണ്ടു. അടുത്ത യാത്ര രാമേശ്വരത്തേക്കാണ്. ട്രെയിൻ രാത്രി പത്ത് മണിക്കേ അങ്ങോട്ടുള്ളു. അതുകൊണ്ട് തന്നെ കന്യാകുമാരിയിൽ ഒരു സായാഹ്നനടത്തത്തിന് ഇറങ്ങിയിരിക്കുകയാണ്. ഇവിടെനിന്ന് സൂര്യസ്തമയവും കണ്ട് രാത്രിയോടെ രാമേശ്വരത്തേക്ക് യാത്രതിരിക്കും. കന്യാകുമാരിയാത്ര തുടരുന്നു..