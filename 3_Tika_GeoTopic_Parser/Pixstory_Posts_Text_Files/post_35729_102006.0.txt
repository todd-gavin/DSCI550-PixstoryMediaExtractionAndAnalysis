Dopo la vittoria del campionato italiano ora il Milan si appresta a compiere un passaggio storico. Il gruppo Red Bird di Gerry Cardinale ha superato con la sua proposta Investcorp e gestirà la società insieme al fondo Elliott, ovviamente con la dirigenza attuale ai posti di comando. È stato riconosciuto il grande lavoro di Gazidis, Maldini e Massara e non ci sarà nessuna rivoluzione. La valutazione complessiva del club adesso sarà vicino a 1,3 miliardi di euro, ma nel corso degli anni potrebbe salire fino a 1,8 secondo le stime.