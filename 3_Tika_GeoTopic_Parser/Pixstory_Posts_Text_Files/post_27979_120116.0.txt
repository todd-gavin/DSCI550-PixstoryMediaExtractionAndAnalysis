Dopo il miglior tempo di Carlos Sainz nelle prove libere 1, è ancora la Ferrari a dettare legge nel secondo turno di test del venerdì sulla pista di Budapest. A segnare il giro più veloce è stato infatti Charles Leclerc, in grado di fermare i cronometri sull'1:18.445, con gomme Soft. Alle sue spalle, a sorpresa, c'è la McLaren di Lando Norris staccata di 2 decimi, con l'altra rossa dello spagnolo subito dietro. Solo quarto tempo per Max Verstappen, che paga comunque solo 283 millesimi di gap. Quinto posto per Daniel Ricciardo, seguito da Fernando Alonso, Sebastian Vettel, George Russell, Sergio Perez e Valtteri Bottas. Solo undicesimo Lewis Hamilton, che si è lamentato per una Mercedes ancora molto instabile. La F1 torna in pista domani, sabato 30 luglio, alle 13.00 per le prove libere 3 e alle 16.00 per le qualifiche. 

Foto: Instagram scuderiaferrari