Nonostante la cocente delusione di Palermo e la sconfitta con la Macedonia che è costata la seconda partecipazione iridata consecutiva alla Nazionale Italiana campione d'Europa, il commissario tecnico Roberto Mancini ha parlato della volontà di andare avanti e superare questo momento buio: "Ho parlato con il presidente Gravina, siamo allineati su tutto e mi fa piacere. Ne riparleremo dopo la partita, ragioneremo con calma su quello che c'è da migliorare per il futuro". La partita a cui fa riferimento Mancini è Italia-Turchia, l'inutile spareggio di consolazione tra le perdenti dei playoff. "Volevo vincere Europeo e Mondiale, per il secondo mi serve ancora tempo. E poi mi piace il mio lavoro, so che posso divertirmi ancora molto e con i ragazzi posso riorganizzare qualcosa di importante" ha chiosato il CT.