Il guardaroba firmato Versace e Alexander McQueen era rimasto segretissimo e guardato a vista, fino alla data di Dusseldorf, durante la quale Lady Gaga ha sfoggiato i suoi look per il Chromatica Ball Tour, immediatamente immortalati e diffusi sui social dalle migliaia di fan presenti.
Per ora conosciamo i dettagli relativi ai due outfit firmati McQueen: La giacca in pelle da motociclista con occhielli di metallo e decorazioni in cristallo è un look della Pre collezione primavera estate 2023, mentre il completo dorato in moiré è realizzato su misura per la cantante.