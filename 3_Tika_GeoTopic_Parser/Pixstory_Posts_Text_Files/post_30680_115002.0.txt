Novak Djokovic ha vinto il torneo di Wimbledon 2022. Il serbo ha sconfitto in finale Nick Kyrgios con il punteggio di 4-6 6-3 6-4 7-6 in 3 ore di gioco. Partita iniziata in salita per Djokovic che ha perso il servizio nel quinto game del primo set, poi finito a Kyrgios. Nel secondo set il serbo ha tolto il servizio a zero all'avversario nel quarto gioco, pareggiando poi nel punteggio della partita. Il terzo set ha assunto un ruolo di spartiacque, con Kyrgios che ha sprecato un game in cui era avanti 40-0 e servizio. Il break ha lanciato Djokovic alla vittoria del set e poi della partita, chiusa al tie break del quarto. Per Djokovic Ã¨ il ventunesimo successo nei tornei del Grande Slam e il settimo a Wimbledon.