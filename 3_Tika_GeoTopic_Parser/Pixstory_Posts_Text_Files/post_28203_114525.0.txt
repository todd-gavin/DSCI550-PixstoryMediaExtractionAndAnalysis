È ancora Max Verstappen contro Charles Leclerc nella prima, e di fatto unica, sessione di prove libere del GP Austria 2022. A ottenere il miglior tempo al Red Bull Ring è stato il pilota del team di casa, che ha fermato i cronometri sull’1:06.302, seguito da 255 millesimi dalla Ferrari del rivale per il titolo, che però ha usato due treni di gomme Soft per preparare al meglio la qualifica di oggi pomeriggio. Terzo tempo per George Russell,con Sergio Perez e Lewis Hamilton a chiudere le prime cinque posizioni. Le qualifiche alle 17.00 decideranno l’ordine di partenza della Sprint Race di domani.