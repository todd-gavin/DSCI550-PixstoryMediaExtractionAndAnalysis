Si sapeva, il numero uno del mondo è rimasto Novak Djokovic. Ma la classifica Atp uscita oggi regala un nuovo tennista alla Top 10 e vede avvicinarsi a passi da gigante Carlos Alcaraz, fresco vincitore del torneo di Miami. Lo stesso da cui è stato eliminato Daniil Medvedev ai quarti di finale, prima di prendere i punti necessari (ne bastavano 10) per superare il serbo e balzare nuovamente in prima posizione.

A distanza dai primi due restano Zverev e Nadal, e ancora più staccato Tsitsipas in quinta posizione. Al sesto posto ecco il primo italiano, Matteo Berrettini, fermo per l'operazione alla mano dopo i due tornei abbandonati per crampi allo stomaco. Subito dopo l'azzurro c'è il secondo classificato a Miami, Casper Ruud.

Chi fa un balzo indietro a Jannik Sinner, anche lui uscito da Miami a causa di problemi fisici, questa volta verruche. L'altoatesino è al 12esimo posto. Lo ha superato Alcaraz, il 18enne vincitore del torneo di Miami.