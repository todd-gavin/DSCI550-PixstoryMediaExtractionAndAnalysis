Conferenza stampa in casa Lazio con il centrocampista Danilo Cataldi che ha avvisato mister Sarri in vista della prossima stagione e si è tolto qualche sassolino dalle scarpe. Queste le sue parole rilasciate in sede di ritiro in Trentino: “Mi sento un titolare di questa Lazio, ma non è importante. Il mio obiettivo è fare qualcosa di grande con questa squadra. Voglio aiutare Marcos Antonio per farlo inserire al meglio negli schemi del mister. Quest'anno vogliamo fare qualcosa di importante, quindi ben vengano nuovi calciatori di valore. Sarri ha portato richieste differenti ad un centrocampista come me. Lo staff tecnico è veramente d'aiuto, anche per capire meglio i movimenti. Voglio continuare a migliorare perché ogni partita può concedere uno spunto in più. Vorrei giocare ancora con continuità. Quando inizia un ritiro si pensa al lavoro da svolgere. Ho in mente tanti obiettivi per la Lazio: le sensazioni che arrivano da questo ritiro sono molto positive".