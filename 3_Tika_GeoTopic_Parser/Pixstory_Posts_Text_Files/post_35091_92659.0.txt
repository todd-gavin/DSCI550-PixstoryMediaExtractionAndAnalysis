Il momento magico della Ferrari continua. Nelle prove libere di questa mattina a Melbourne le due Rosse hanno fatto registrare il primo e il secondo tempo, seguite - neanche a dirlo - dalle due Red Bull. Il più veloce di tutti è stato Carlos Sainz con il tempo di 1:19.806 nel "nuovo" tracciato australiano. Dopo di lui il compagno di squadra Charles Leclerc, seguito da Sergio Perez e Max Verstappen, quest'ultimo il più veloce nella prima mezzora e passato a 8 decimi dal primo al termine delle libere.

Continuano le prove in casa Mercedes ma i risultati sono ancora lontani. Lewis Hamilton ha fatto il settimo tempo (+1.221), George Russel addirittura dodicesimo (+1.651). Meglio di loro le due McLaren con Lando Norris quinto (seguito da Esteban Ocon sulla Alpine) e Daniel Ricciardo ottavo.

La prima giornata di prove libere si sono divise in due. Nella prima mezzora all'Albert Park la Ferrari è scesa in pista montando gomme dure, a differenza delle Red Bull con le morbide. Con questa configurazione il più veloce è risultato Verstappen, ma il suo miglior tempo lo ha fatto scendere al quarto posto nella seconda mezzora quando sia Sainz che Leclerc hanno montato gomme più morbide.

Questa la classifica delle prime libere del Gp d'Australia

1 Carlos SAINZ Ferrari 1:19.806 6
2 Charles LECLERC Ferrari +0.571 4
3 Sergio PEREZ Red Bull Racing +0.593 5
4 Max VERSTAPPEN Red Bull Racing +0.820 4
5 Lando NORRIS McLaren +1.072 3
6 Esteban OCON Alpine +1.198 4
7 Lewis HAMILTON Mercedes +1.221 3
8 Daniel RICCIARDO McLaren +1.349 3
9 Fernando ALONSO Alpine +1.423 4
10 Valtteri BOTTAS Alfa Romeo +1.441 5
11 Yuki TSUNODA AlphaTauri +1.483 3
12 George RUSSELL Mercedes +1.651 4
13 Sebastian VETTEL Aston Martin +1.855 3
14 Pierre GASLY AlphaTauri +1.895 4
15 Guanyu ZHOU Alfa Romeo +2.015 6
16 Lance STROLL Aston Martin +2.063 4
17 Alexander ALBON Williams +2.948 4
18 Kevin MAGNUSSEN Haas F1 Team +3.380 3
19 Nicholas LATIFI Williams +4.118 3
20 Mick SCHUMACHER Haas F1 Team +4.543 4