“Durante i miei quasi 20 anni di proprietà del Chelsea ho sempre considerato il mio ruolo di custode del Club, il cui compito è garantire il massimo successo che possiamo avere oggi, oltre a costruire per il futuro e allo stesso tempo svolgere un ruolo positivo nelle nostre comunità. Ho sempre preso le decisioni tenendo a cuore l’interesse del club. Rimango fedele a questi valori. Ecco perché oggi sto affidando agli amministratori della Fondazione di beneficenza del Chelsea la gestione e la cura del Chelsea FC. Credo che attualmente siano nella posizione migliore per prendersi cura degli interessi del Club, dei giocatori, dello staff e dei tifosi“. Questo il comunicato ufficiale apparso sul sito ufficiale del club londinese. Una decisione drastica e obbligata quella di Abramovich che è stato costretto dalle sanzioni europee a lasciare la presidenza del Club. L’Inghilterra sta infatti inasprendo sempre di più le misure per sanzionare la Russia dopo l’invasione da parte di Putin dell’Ucraina. Un giorno storico se vogliamo per il Chelsea che storicamente è sempre stato legato al suo Presidente nel corso degli anni.