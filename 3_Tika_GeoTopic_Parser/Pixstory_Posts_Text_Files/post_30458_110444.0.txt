Brutta sorpresa per Matteo Berrettini: il tennista italiano, finalista lo scorso anno, ha annunciato tramite i social il suo ritiro dal torneo di Wimbledon 2022. La causa è la positività al Covid-19 riscontrata dopo che erano emersi dei sintomi influenzali. Berrettini ha spiegato: " Ho il cuore spezzato nell'annunciare che devo ritirarmi da Wimbledon a causa del risultato positivo del test COVID-19. Ho avuto sintomi influenzali e sono stato in isolamento negli ultimi giorni. Nonostante i sintomi non siano gravi, ho deciso che era importante fare un altro test questa mattina per proteggere la salute e la sicurezza dei miei avversari e di tutti gli altri coinvolti nel torneo. Non ho parole per descrivere l'estrema delusione che provo. Il sogno è finito per quest'anno, ma tornerò più forte. Grazie per il sostegno". Dopo i due successi consecutivi ottenuti nelle scorse settimane nei tornei di Stoccarda e Queen's, Berrettini era tra i favoriti dell'edizione di quest'anno. Il romano avrebbe dovuto debuttare oggi contro il cileno Cristian Garin