Nella terza partita delle finali NBA 2021-22, la prima sul parquet del TD Garden di Boston, i padroni di casa dei Celtics vincono 116-100 e si portano 2-1 nella serie contro i Golden State Warriors. I biancoverdi sono stati in controllo per tutto il match, partendo forte già nel primo quarto chiuso 33-22. Il +12 all'intervallo è figlio anche di un massimo vantaggio di +18, con Golden State che è tornata sotto nel terzo quarto riportandosi a stretta misura grazie al lavoro degli Splash Brothers Curry-Thompson. Nel quarto l'allungo decisivo corale dei Celtics, che torneranno in campo, sempre davanti al pubblico amico, sabato prossimo. A referto Per Boston i 27 punti di Brown, 26 per Tatum e 24 pre Smart. I Warriors sono tenuti in piedi da Curry (31 punti) e Thompson (25), ma non basta