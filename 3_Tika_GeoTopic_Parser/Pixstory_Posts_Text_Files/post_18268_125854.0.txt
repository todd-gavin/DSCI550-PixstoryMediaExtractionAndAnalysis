Il Milan ora ha una certezza in più per il futuro: Fikayo Tomori ha rinnovato di altri due anni il contratto in scadenza a giugno 2025. A dare l'annuncio di aver trovato l'intesa con il difensore inglese è stato il club rossonero.

Tomori è arrivato al Milan nella finestra di calciomercato invernale del 2021. Da allora la sua presenza si è rivelata sempre più fondamentale, soprattutto nell'ultima stagione, quella dello scudetto, vista la lunga assenza di Kjaer per infortunio.