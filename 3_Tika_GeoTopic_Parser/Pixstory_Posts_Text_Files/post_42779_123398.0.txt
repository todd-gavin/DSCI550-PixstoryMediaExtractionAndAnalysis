शाह ने पूछा अभियान का स्टेटस 
केंद्रीय गृह मंत्री अमित शाह भाजपा अध्यक्ष अरुण सूद के घर पर उनकी माता के निधन का शोक व्यक्त करने के लिए पहुंचे।परिवार के सभी सदस्यों के साथ शोक व्यक्त करने के बाद उन्होंने सूद के साथ हर घर तिरंगा अभियान के बारे में पूछ लिया।जिस पर सूद ने पार्टी की ओर से अभियान को सफल बनाने के लिए उठाए जा रहे कदम की जानकारी दी।सूद को लगा कि गृह मंत्री अभियान को लेकर गंभीर है इसलिए वह अगले दिन ही भाजपा कार्यालय में नेताओं और कार्यकर्ताओं की मीटिंग करने के लिए पहुंच गए।हर कोई हैरान था कि सूद भाजपा कार्यालय पहुंच गए क्योंकि अभी उनकी माता जी के निधन का भोग होना था।सूद ने बैठक कर अभियान को सफल बनाने की रूपरेखा तैयार की।भाजपा नेताओं के लिए झंडे बांटने के साथ साथ यह भी टारगेट है कि इसका शुल्क भी वसूला जाए।सेक्टर-36 में आयोजित भोग कार्यक्रम में भी कई नेता और अधिकारी लंबी लाइन में खड़े होने की बजाए आगे श्रद्धांजली देने के लिए जल्दी पहुंचने का जुगाड़ तलाश रहे थे।