Dopo la sconfitta contro la Fiorentina, il vice capitano del Napoli Kalidou Koulibaly è intervenuto così ai microfoni di Dazn: “Oggi abbiamo iniziato bene la partita e messo tutte le energie giuste per andare avanti. Il gol preso ci ha fatto un po’ male, ma per tutta la partita abbiamo dimostrato di stare nella gara e ci abbiamo sempre creduto. Peccato che abbiamo preso questi gol in contropiede però penso che abbiamo dato di tutto. Dobbiamo lavorare, perché sono 4-5 partite che prendiamo sempre gol e questo ci condiziona davanti. Davanti creiamo le occasioni però non facciamo gol. Dietro dobbiamo essere solido, vedo che dietro non diamo la solidità e la fiducia che serve davanti e questo mi dispiace tanto. C’è tanta rabbia, perché volevamo vincere questa partita a tutti i costi. Siamo delusi, ma dobbiamo prendere un giorno per mettere questa sconfitta da parte. Dobbiamo andare avanti perché lunedì prossimo abbiamo una grande partita contro la Roma, non è ancora finita, ci credo fino alla fine. Siamo a pari punti con l’Inter vediamo cosa farà il Milan, però non dobbiamo vedere gli altri dobbiamo fare come a inizio stagione e vedere partita dopo partita. Penso che questo è il cammino che dobbiamo fare”.