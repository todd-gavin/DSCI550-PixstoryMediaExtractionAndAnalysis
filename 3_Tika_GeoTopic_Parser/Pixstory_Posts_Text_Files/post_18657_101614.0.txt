Le lacrime nel post partita contro la Lazio allo Juventus Stadium sembravano essere l'addio alla maglia bianconera e un grosso saluto ai tifosi. Anche Allegri aveva detto che quella sarebbe stata l'ultima volta di Dybala. E infatti in settimana sono circolate voci secondo cui l'argentino non sarebbe stato nemmeno convocato per l'ultima partita di campionato contro la Fiorentina a Firenze. Invece, a sorpresa, la Joya c'è e da quanto trapela sarà anche titolare nell'attacco juventino.

La partita contro i viola non è fondamentale per la Juventus. Ci si aspettava che Allegri potesse schierare le seconde linee o comunque chi ha giocato di meno e invece, oltre a Dybala, potrebbe scendere in campo anche Chiellini, convocato nonostante, anche per lui, si pensasse che contro la Lazio fosse stata la sua ultima apparizione in bianconero.

Secondo Tuttosport per l'ultima giornata di campionato Allegri schiererà Perin, difesa a tre con Bonucci, Chiellini e De Ligt, centrocampo a cinque con Bernardeschi (all'ultima con la Juve), Rabiot, Miretti, Locatelli, Alex Sandro e attacco a due inedito co Dybala e Sean.