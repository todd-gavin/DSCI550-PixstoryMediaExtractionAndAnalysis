Ormai si aspettava solo il suo arrivo a Milano. E questa mattina Romelu Lukaku, intorno alle 7, è atterrato nel capoluogo lombardo per una lunga giornata che, in primis, lo ha visto svolgere le visite mediche per poi tornare dopo un anno di assenza nella sede dell'Inter per mettere la firma sul contratto che ha tanto voluto. L'attaccante belga è sceso dall'aereo con un sorriso immenso per il prestito che lo vede tornare nel club nerazzurro lasciato dodici mesi fa per un altro ritorno, quello al Chelsea. "Contento di tornare? Troppo contento", le sue prime parole a Linate. 

Lukaku torna all'Inter con prestito secco oneroso. Il Chelsea, oltre ai soldi (quasi 10 milioni) che intasca per la sua partenza per un anno, risparmierà anche sull'ingaggio del giocatore e quindi a 13 milioni di euro netti. L'Inter invece dovrà sborsarne "solo" 7 netti visto che l'attaccante ha deciso di dimezzarsi lo stipendio.

Per tutta la giornata tifosi e cronisti lo hanno seguito e lui non ha mancato di salutare e fare grossi saluti. Ora si aspetta solo la firma e l'ufficialità.