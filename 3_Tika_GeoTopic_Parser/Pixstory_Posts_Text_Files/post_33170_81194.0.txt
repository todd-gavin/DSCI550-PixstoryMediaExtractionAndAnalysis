Giornata negativa per l'Italia ai giochi olimpici invernali di Pechino, quattro azzurri in odore di medaglia non sono riusciti a salire sul podio a cinque cerchi. Nella notte Luca De Alpirandini, sesto dopo la prima manche del gigante di sci alpino, cade nella seconda dopo poche porte e saluta i sogni di podio. L'oro va allo svizzero Marco Odermatt. In mattinata Dorothea Wierer, seconda fino all'ultimo poligono della gara a inseguimento del biathlon, commette due errori e chiude sesta tra i rimpianti, lontanissima dalla marziana Roiseland. Nella stessa gara al maschile è bravissimo Lukas Hofer che rimonta dal 15° al quarto posto, sfiorando il podio. Beffa anche nei 500 metri di short track maschile con Pietro Sighel, caduto nella finale a cinque.