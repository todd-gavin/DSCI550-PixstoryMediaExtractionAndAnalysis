Nome e numero di maglia sono gli stessi. Ma questa volta non parliamo di Lionel, bensì di Joaquín Messi, il nuovo numero 10 dell’U20 dei Newell’s Old Boys, la società in cui è cresciuto Leo prima di approdare al Barça. 

Il nuovo giovane talento del club argentino è cresciuto a Coronel Arnold, una cittadina vicina Rosario, la città natale del fuoriclasse, e da quando ha 8 anni, ha fatto tutta la trafila nel settore giovanile dei Newell’s Old Boys.

A chi gli chiede se senta il peso del cognome o se sia parente di Lionel risponde: «È una semplice coincidenza perché nella città dove vivo ci sono ben tre famiglie che fanno di cognome ‘Messi’. Io gioco solamente a calcio. Certo, giocare con lui sarebbe la cosa più emozionante della mia vita. Mi andrebbe bene indossare qualsiasi numero».

Crediti foto: Twitter Newell’s Old Boys