"ACF Fiorentina comunica di aver acquisito, a titolo temporaneo con diritto di riscatto, i diritti alle prestazioni sportive del calciatore Pierluigi Gollini dall'Atalanta BC. Gollini, nato a Bologna il 18 marzo 1995, con un passato nel settore giovanile del Club viola, ha indossato, tra i professionisti, le maglie di Hellas Verona, Aston Villa, Atalanta e Tottenham. Il nuovo calciatore viola conta anche una presenza con la Nazionale Italiana". Con questo comunicato ufficiale apparso sul sito della società toscana viene ufficializzato l’acquisto di Pierluigi Gollini. Starà dunque al bolognese proteggere la porta dei viola nella prossima stagione.