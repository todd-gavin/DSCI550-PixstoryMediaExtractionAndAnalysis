Da sempre attento alle tematiche ambientali, Morten Thorsby si è raccontato in un’intervista speciale a Dazn: «Dico sempre che ‘l’impegno per la natura è l’affitto che pago per vivere sulla terra’. Noi siamo fortunati perché abbiamo delle belle vite, ma poi bisogna pensare alle future generazioni: è tutto un cerchio. Non è una cosa difficile, dobbiamo solo pensare ai nostri figli e a lasciare il mondo nel miglior modo possibile.

Ho scelto la maglia numero 2 perché è il simbolo dell’accordo di Parigi, dove tutti i paesi del mondo hanno promesso il loro impegno per contenere l’aumento della temperatura globale entro 2 gradi. Penso che il calcio possa trainare le persone anche in questa sfida, come ha fatto per il razzismo, per violenza contro le donne, per la guerra in ucraina. Il calcio può davvero cambiare il mondo: ci sono più di 4 miliardi di tifosi, più di qualsiasi religione, più di alcuni paesi, è il fenomeno sociale più grande. Tutti noi possiamo fare la differenza.

Io e la mia fondazione stiamo lavorando al primo progetto concreto che riguarda l’abbigliamento nel mondo del calcio. Se ci pensi, noi usiamo le divise per un anno e poi le buttiamo via. Con la mia associazione abbiamo creato una ‘borsa green’, dove i club possono darci il materiale tecnico, a cui noi poi restituiremo una seconda vita.  

Il mio cognome significa ‘città di thor’, come il supereroe. Se avessi un superpotere diventerei il più forte in campo, così da poter influenzare in modo positivo più persone. Io ho scelto il mio messaggio: l’ambiente, le tematiche green. Questo può diventare il problema più grave per tutta l’umanità.

Non mi piace dare insegnamenti, ma ad essere da esempio con la cucina vegetariana o guidando una macchina elettrica. Se uno viene a casa mia, cucino wualcosa di vegetariano e poi mi dicono tutti “oh, ma è buonissimo”. Il cambiamento non funziona dicendo agli altri cosa fare o non fare, ma dando degli esempi positivi. 7 anni fa tutti ridevano quando ne parlavo , mentre ora molti calcistori stanno cambiando».

Crediti foto: calciomercato.com