Avrebbe fatto comodo contro la Macedonia. Invece Giovanni Di Lorenzo, difensore del Napoli, ha guardato la partita della Nazionale da casa, così come sarà costretto a fare con il suo club per il prossimo mese. Colpa dell'infortunio certificato da un comunicato della società di De Laurentis: "Distorsione di secondo grado del ginocchio destro da trattare in maniera conservativa".

Il giocatore azzurro è stato sottoposto a una visita specialistica con il professor Mariani presso la clinica di Villa Stuart e inzierà subito un percorso riabilitativo. Salterà sicuramente le partite di campionato contro Atalanta, Fiorentina e Roma per rientrare probabilmente contro l'Empoli il 24 aprile.