La seconda medaglia della spedizione azzurra ai Mondiali di atletica in Oregon è del metallo più prezioso. A portarla a casa, sollevando un’edizione dei campionati del mondo fin qui un po’ sottotono per i nostri colori, è stato Massimo Stano: già campione olimpico nella 20km di marcia a Tokyo, il 30enne pugliese si conferma 
numero uno della specialità, conquistando l’oro nella 35km che si è tenuta nella città di Eugene. Alle sue spalle il giapponese Kawano e lo svedese Karlstrom

Foto: Instagram coni_social