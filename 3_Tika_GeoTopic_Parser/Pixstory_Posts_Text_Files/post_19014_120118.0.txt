La Juventus è ancora alla ricerca di un attaccante da affiancare a Vlahovic. Morata non è semplice da far tornare perché l'Atletico Madrid chiede parecchi soldi per la cessione (dopo due prestiti consecutivi il riscatto era fissato a 35 milioni di euro), Arnautovic è una delle piste percorribili ma più come vice Vlahovic. Si è vociferato anche di Firmino ma non sembra una trattativa percorribile.

Il nuovo obiettivo della Juventus ora pare essere Timo Werner del Chelsea, attaccante che aveva stupito l'Europa intera nella stagione 2019/20 con 34 gol messi a segni con la maglia del Lipsia, trascinato fino alla semifinale di Champions League. Il Chelsea non se lo era fatto sfuggire, ma con i Blues non è riuscito a replicare quanto fatto in Germania.

I bianconeri lo vorrebbero, ma dipende dalla richiesta del Chelsea che, visto l'investimento fatto da 60 milioni di euro, vorrebbero darlo in prestito secco. La Juventus, invece, vorrebbe almeno un diritto di riscatto. Questione ingaggio: è alto, ma il club di Torino potrebbe riuscire a garantigli gli 8 milioni di euro netti che prende a Londra, sempre che il Chelsea non chieda troppi soldi per il prestito.