L'ultima gara prima delle Olimpiadi di Pechino, il superG di cdm di Garmish, l'ha conquistata Federica Brignone con il tempo di 1.18.19.

Per l'atleta azzurra questo è il terzo successo stagionale, tutti ottenuti nel superG. La vittoria è arrivata dopo due giorni difficili condizionati da problemi intestinali, ma oggi è stata una giornata perfetta. Tanto da confermare che è la miglior azzurra nella storia della coppa del mondo con questo che è il 19esimo trionfo in carriera. In aggiunta c'è che dopo questo che è il settimo supergG dei nove stagionali, raggiunge i 477 punti ed è ancora più sola in testa alla classifica generale di disciplina apprestandosi così a vincere questa coppa di specialità.

"Sono davvero soddisfatta di questo risultato", le parole di Federica Brignone, "Ho cercato di concentrare le mie energie che non erano tantissime solamente per la gara, c'era vento e sapevo di essere obbligata esclusivamente a far correre lo sci: sono arrivata al traguardo sapendo di avere fatto ciò che volevo".