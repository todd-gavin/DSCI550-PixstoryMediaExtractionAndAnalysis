Clamoroso risultato per l’atleta bergamasca Sofia Goggia che ha conquistato la medaglia d'argento nella discesa libera ai giochi olimpici invernali di Pechino 2022. Un recupero senza precedenti per la sciatrice italiana che, dopo la caduta di Cortina del 23 gennaio scorso, è tornata in pista in tempi miracolosi, ottenendo uno strepitoso risultato nell’immediato. Ci teneva tanto Sofia che si era dispiaciuta per l’infortunio subito il mese scorso, ma la sua determinazione ancora una volta ha avuto la meglio. Si è infatti messa subito al lavoro per recuperare ed è riuscita a strappare una medaglia che vale ben più dell’oro.