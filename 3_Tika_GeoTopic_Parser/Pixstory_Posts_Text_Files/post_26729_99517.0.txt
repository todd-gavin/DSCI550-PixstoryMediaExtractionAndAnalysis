L’e-tailer tedesco Mytheresa continua a crescere ma rallenta. Nel terzo trimestre fiscale i ricavi netti sono aumentati del 2,9% a 4,7 milioni di euro, dopo il +47% dello stesso periodo del 2021.

Il gmv del gruppo, che di recente è approdato su jd.com, ha registrato un incremento del 13% a 186,6 milioni di euro e il margine lordo è migliorato, dal 43,9% al 48,8%, grazie anche a maggiori vendite a prezzo pieno.

L’ebitda rettificato (al netto degli oneri legati al collocamento in Borsa) nel quarter è sceso da 11,1 a 10,2 milioni, mentre l’ebit adjusted è diminuito da 9,1 a 8 milioni. I profitti trimestrali rettificati sono saliti da 4,5 a 5,6 milioni di euro mentre la perdita del trimestre ha sfiorato i 50 milioni, dal precedente rosso di 4,3 milioni.   

«Mentre è impossibile prevedere il contesto macroeconomico dei prossimi mesi, il settore del lusso ha costantemente dimostrato di essere molto resiliente – ha commentato il ceo Michael Kliger -. Inoltre, il passaggio all'online dello shopping di lusso sta continuando e sta guidando la crescita». 

https://www.fashionmagazine.it/business/il-target-2022--700-720-milioni-mytheresa-29-le-vendite-nette-del-terzo-trimestre-109518