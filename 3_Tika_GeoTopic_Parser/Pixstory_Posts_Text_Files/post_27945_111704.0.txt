Silverstone accoglie il ritorno della F1 con la più classica delle giornate uggiose ma variabili, tipiche del sud dell'Inghilterra. Naturale, dunque, che con una pista allagata per metà dalla pioggia e praticamente asciutta nel terzo settore, ci fosse scarsissima attività in pista. Ad avere la meglio, al termine dei primi 60 minuti di prove del weekend del GP Gran Bretagna, è stato Valtteri Bottas, in grado di fermare i cronometri sul tempo di 1:42.249, segnato ancora con gomme da bagnato intermedio mentre la maggior parte dei colleghi era già scesa in pista con pneumatici d'asciutto. Alle spalle del finlandese troviamo il suo ex compagno di squadra in Mercedes, Lewis Hamilton, staccato di mezzo secondo con le Pirelli Soft. Alle 17.00 la seconda sessione che speriamo sia più indicativa. 

Foto: Instagram alfaromeoorlen