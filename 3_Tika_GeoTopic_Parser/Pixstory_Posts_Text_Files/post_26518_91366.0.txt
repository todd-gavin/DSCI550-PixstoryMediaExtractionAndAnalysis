Se quasi un decennio di celebrity in tuta e infradito e due anni di pandemia non sono serviti a ricordarci l’importanza di indossare capi confortevoli e carini dentro e fuori casa, lo faranno GANNI e Juicy Couture con la loro nuova collezione. I due brand hanno unito le forze per dare un nuovo twist, contemporaneo e sostenibile, alla tuta in ciniglia simbolo di un momento storico. L’azienda americana decide di dare nuova vita all'item storico riproponendolo in diverse shades, dal classico nero al blu-viola con dettagli ricoperti di strass, fino al marrone con logo allover. La versione della tuta tanto amata da Paris Hilton negli anni '90 è oggi anche sostenibile, realizzata con un mix di cotone organico certificato e riciclato pre-consumo insiema al poliestere riciclato.

"La tuta di velluto Juicy Couture è un simbolo così forte dell'estetica degli anni '90 e si basa su un riferimento culturale potente. Essere in grado di rielaborare un classico Y2K di questo calibro è stato molto divertente! Inoltre, essere in grado di riportarlo in una versione più responsabile è un vero e proprio sogno. Quando cammino per le strade di Copenhagen, mi dà tanta energia e ispirazione vedere la nuova e super stilosa generazione della Gen Z che gioca con elementi dello stile anni '00 in modo così personale e fresco. Spero che il nostro tributo alle iconiche tute da ginnastica sia un pezzo di stile divertente che faccia sentire la nostra comunità confident e favolosa".
Ha detto riguardo alla collaborazione Ditte Reffstrup, direttore creativo di GANNI.

https://www.nssgclub.com/it/fashion/29414/ganni-e-juicy-couture-insieme-per-la-collezione-piu-y2k-del-momento