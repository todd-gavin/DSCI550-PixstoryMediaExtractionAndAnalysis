L'oro olimpico del salto in alto, Gianmarco Tamberi, coronerà un altro sogno, dopo quello emozionante realizzato a Tokyo lo scorso anno: giocherà in NBA. Grandissimo appassionato (lui si definisce "malato") di basket, Tamberi è stato convocato per l’All Star Game di Cleveland, nella partita delle celebrità. Si giocherà venerdì prossimo, all’una di notte ora italiana, in diretta tv su ESPN. Una vetrina incredibile, in cui Tamberi saprà come farsi notare visto il suo background cestistico e le sue doti uniche da Showman.