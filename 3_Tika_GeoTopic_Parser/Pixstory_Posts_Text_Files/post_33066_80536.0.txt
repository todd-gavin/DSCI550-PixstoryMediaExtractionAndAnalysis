Dopo un giorno di digiuno torna a rimpinguarsi il medagliere azzurro ai giochi olimpici invernali per merito di Omar Visintin. Nello snowboard cross l'atleta altoatesino, reduce da un brutto infortunio alla spalla, si è arreso solamente ai due fuoricalsse Haemmerle (Austria) e Grondin (Canada), recuperando e beffando nella big final l'altro austriaco Julian Lueftner, che l'aveva preceduto in semifinale. Dopo la delusione di ieri di Michela Moioli, una medaglia questa che dà fiducia soprattutto per la prova mista nella quale saranno impegnati entrambi gli atleti azzurri. Buon ottavo posto nella stessa gara per Tommaso Leoni.