https://bengali.nenow.in/westbengal/trinamool-mp-sisir-and-dibyendu-adhikari-casting-their-vote-in-vice-president-election-2022
তৃণমূলের সর্বভারতীয় সাধারণ সম্পাদক অভিষেক বন্দ্যোপাধ্যয় আগেই ঘোষণা করেছিলেন তৃণমূল উপরাষ্ট্ৰপতি নির্বাচনে অংশগ্ৰহণ করবে না। কিন্তু সেই নির্দেশকে অমান্য করে উপরাষ্ট্ৰপতি নির্বাচনে ভোট দিলেন পশ্চিমবঙ্গের কাঁথি ও তমলুকের তৃণমূল সাংসদ শিশির ও দিব্যেন্দু অধিকারী। 

শনিবারের উপরাষ্ট্রপতি নির্বাচনে তৃণমূল অংশ নেবে না বলে আগেই ঘোষণা করেন অভিষেক। সেই সিদ্ধান্তকে সমর্থনও করেন মুখ্যমন্ত্রী মমতা বন্দ্যোপাধ্যায়। তৃণমূলের পক্ষ থেকে জানানো হয় এনডিএ জোটের প্রার্থী জগদীপ ধনখড় বা বিরোধীদের সম্মিলিত প্রার্থী মার্গারেট আলভার কাউকেই সমর্থন করবে না দল।