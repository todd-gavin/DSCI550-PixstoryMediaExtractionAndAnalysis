Rolando Mandragora giocherà la prossima stagione con la maglia della Fiorentina. Il giocatore con l'addio di Torreira avrà sicuramente spazio ed è pronto a prendersi le redini del centrocampo viola. La Fiorentina si è fiondata su un regista basso che si andasse ad alternare con Amrabat e alla fine l'ha pescato proprio nel mediano di proprietà della Juventus, in forza l’anno scorso al Torino. Fiorentina e Juventus nei giorni scorsi hanno trovato un accordo sulla base di una cifra molto vicina ai 10 milioni di euro con il giocatore che ha accettato di buon grado la destinazione viola. Il Torino non lo aveva riscattato, perdendo così una buona occasione.