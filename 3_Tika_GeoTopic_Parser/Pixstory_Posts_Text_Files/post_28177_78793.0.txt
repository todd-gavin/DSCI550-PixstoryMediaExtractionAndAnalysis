Anche l’Alfa Romeo F1 si prepara al Mondiale 2022. La scuderia di Hinwil gestita da Sauber AG, ha annunciato stamattina la scelta di presentare la nuova monoposto – che si chiamerà C42 per seguire l’ordine numerico “classico” del team – alle 9 del mattino di domenica 27 febbraio 2022, nel corso di un evento online successivo ai primi test di Barcellona (dove verrà utilizzata una livrea provvisoria). La squadra sponsorizzata dal Biscione è quella che ha cambiato più di tutti tra il 2021 e il 2022, con l’arrivo di due nuovi piloti: al posto di Kimi Raikkonen e Antonio Giovinazzi, ci saranno l’ex Mercedes, Valtteri Bottas e il debuttante cinese Guanyu Zhou.