Clamoroso scambio di persona lo scorso 3 luglio a Milano. Dopo una sparatoria tra senegalesi per questioni di spaccio, la polizia ha fermato un suv su cui viaggiavano due persone molto simili ai protagonisti dell'episodio criminale. A trovarsi con la pistola puntata contro dalle forze dell'ordine è stato però Tiémoué Bakayoko, centrocampista del Milan. Il calciatore è stato fatto scendere dall'auto e immobilizzato contro la volante, subendo una perquisizione piuttosto invadente. Contemporaneamente, una poliziotta teneva sotto tiro l'altro occupante del suv. I poliziotti si sono poi accorti dell'errore e, scusandosi per l'accaduto, hanno rilasciato Bakayoko. La scena è stata ripresa da un'automobilista presente sul posto ed è divenuta virale sul web in questi giorni.