Domenica mattina, 20 febbraio, a Siviglia si correrà la maratona. Sono quattro gli atleti italiani che gareggeranno a quella che si preannuncia come una gara velocissima, come da tradizione. A rendere le cose ancora più interessanti ci sono i partecipanti, ben 20 sotto le 2 ore e 8 minuti in campo maschile e 5 atlete sotto le 2 ore e 25 minuti nella gara femminile.

I quattro azzurri sono Daniele Meucci, classe 1985, già campione europeo di maratona nel 2014. Stefano La Rosa, anche lui classe 1985, alla sua dodicesima maratona e con un primato personale di 2 ore e 8 minuti realizzato proprio a Siviglia nel 2018. Presente anche Daniele D'Onofrio, classe 1993, alla sua terza maratona e con un primato di 2 ore e 14 minuti. Ultimo italiano presente in Spagna è Renè Cuneaz, classe 1988, l'ultimo del quartetto a non appartenere all'esercito.

Un aneddoto, Siviglia porta bene agli italiani: nel 2019 Eyob Faniel ha stabilito il nuovo primato italiano correndo in 2 ore 7 minuti e 19 secondi.