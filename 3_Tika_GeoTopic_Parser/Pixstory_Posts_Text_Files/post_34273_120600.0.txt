Si è parlato di un forte interesse del Monza, poi a piombare su di lui era stato il Borussia, alle prese con i problemi di salute di Haller. Alla fine Luis Suárez non proseguirà nei top 5 campionati la sua carriera calcistica. E neppure in Europa.

Il Pistolero è ufficiale al Nacional, il club di Montevideo in cui tutto è iniziato. A 35 anni e dopo una carriera colma di successi, l'attaccante è pronto a riabbracciare la sua patria. «È determinato ad accettare la nostra proposta, deve solo comunicarcelo. Ha ricevuto tante offerte in Europa, ma il suo desiderio è tornare a casa», ha dichiarato a 'Marca' José Fuentes, presidente della squadra capitolina, qualche giorno fa.

I tentativi di convincimento non sono stati solo economici. Al minuto 9 dell'ultimo match interno, i 15mila tifosi presenti allo stadio Gran Parque Central hanno cantato cori nei suoi confronti indossato una maschera con il suo volto.

L'obiettivo di Suárez è prepararsi al meglio per il Mondiale in Qatar, verosimilmente l’ultimo con il suo Uruguay.