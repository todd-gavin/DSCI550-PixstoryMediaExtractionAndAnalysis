Si è chiusa nella serata di ieri la sessione di calciomercato di gennaio. Tanti i colpi last-minute, ma non per le “grandi” che, dopo i colpi dei giorni scorsi, sono rimaste alla finestra. Unica eccezione è la Juventus, che si è tuttavia limitata a depositare i contratti di Zakaria e Gatti, già annunciati nei giorni scorsi, e a ufficializzare l’uscita di Ramsey in direzione Glasgow Rangers. La Lazio, con l’acquisto dell’attaccante Jovane Cabral dallo Sporting Lisbona, ha potuto puntellare il reparto offensivo, mentre il Genoa ha salutato la bandiera Goran Pandev, che ha chiesto la cessione per accasarsi al Parma, in Serie B. Colpo anche in casa Salernitana, che 
conferma l’imminente arrivo di Diego Perotti, svincolato dai turchi del Fenerbahce: l’argentino ha classe ed esperienza che potrebbero aiutare i campani, ma viene da anni difficilissimi per via dei troppi infortuni. A Torino, sponda granata, arriva Demba Seck, mentre Mihaila firma con l’Atalanta.

Foto: Instagram genoacfcofficial