Basta poco all’Atalanta per superare il Venezia e centrare così l’undicesima vittoria in trasferta della stagione. I nerazzurri non brillano sotto il piano del gioco, ma riescono a sbloccare la gara con un pizzico di fortuna e a mettere alle corde gli avversari ad inizio ripresa. Vediamo insieme le statistiche dell’incontro.

Venezia:

Possesso palla: 39,7%
Tiri in porta: 2
Tiri respinti: 3
Fuorigioco: 2
Corner: 0
Cross: 13
Dribbling: 17
Falli subiti: 12
Ammonizioni: 0

Atalanta:

Possesso palla: 60,3%
Tiri in porta: 5
Tiri respinti: 4
Fuorigioco: 0
Corner: 7
Cross: 16
Dribbling: 18
Falli subiti: 13
Ammonizioni: 3

La Dea domina il gioco e il possesso palla è dunque tutto a suo favore in maniera alquanto netta. Gli uomini di Gasperini impostano le azioni offensive con assiduità e i tiri in porta non mancano di certo. Zapata e compagni calciano infatti nello specchio della porta dei padroni di casa per 5 volte, con altre 4 conclusioni respinte. Al contrario gli uomini di Zanetti vanno al tiro solamente 2 volte. I locali mettono i brividi ai nerazzurri ad inizio gara con il gol di Henry, ma l’attaccante è in posizione di fuorigioco e dunque la rete viene annullata. Venezia che registrerà un altro offside prima del termine della gara. Per quanto riguarda i cross l’Atalanta sfrutta bene le corsie esterne, dalle quali arrivano due dei gol messi a segno, e totalizza 16 traversoni. Anche il dato riguardante i dribbling sorride ai bergamaschi. Per quanto riguarda l’aspetto disciplinare la partita non ha subito scossoni. Tuttavia l’arbitro Fourneau non gestisce al meglio i fischi e i cartellini nel finale. Da rivedere. Atalanta che supera le proprie incertezze e punta ora a rincorrere le concorrenti per un posto nelle coppe europee.