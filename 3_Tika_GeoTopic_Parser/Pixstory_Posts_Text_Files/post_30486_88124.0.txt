Il primo match del 30esimo turno di Serie A si è chiuso con il successo per 4-1 del Sassuolo sullo Spezia.
Primo tempo equilibrato, con i padroni di casa in vantaggio al 17' con un rigore di Berardi e ospiti che pareggiano al 36' con Verdi.
Nella ripresa il Sassuolo dilaga, tornando subito in vantaggio con Berardi dopo 4 minuti e poi arrotondando tra il 77' e l'81 con le reti di Ayhan e Scamacca.
Per i neroverdi è il quarto successo nelle ultime cinque partite, mentre Berardi con la doppietta di oggi festeggia il traguardo delle 100 reti in serie A in 265 partite. Per lo Spezia un brusco stopo dopo l'importante successo in ottica salvezza dello scorso weekend contro il Cagliari.