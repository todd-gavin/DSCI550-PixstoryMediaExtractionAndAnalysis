A due mesi dal ricovero d'urgenza, Stefano Tacconi oggi lascia l'ospedale Santi Antonio e Biagio di Alessandria. Sarà trasferito in una struttura riabilitativa per proseguire il suo percorso di guarigione. A dare la notizia è ancora una volta il figlio Andrea sui social network: "Domani (lo ha scritto ieri, ndr) grande giorno, finalmente papà lascerà l’ospedale per andare in un centro riabilitativo, sarà ancora lunga ma la partita più importante della sua vita la sta vincendo. Una forza della natura".

Tacconi era stato ricoverato in seguito un'emorragia cerebrale causata da rottura di aneurisma che lo aveva colpito dopo un evento benefico a cui aveva partecipato ad Asti. Negli scorsi giorni ha subito un'operazione e, il direttore della Struttura di Neurochirurgia, Andrea Barbanera, ha spiegato come si sia trattato di un'operazione prevista del percorso di cura.