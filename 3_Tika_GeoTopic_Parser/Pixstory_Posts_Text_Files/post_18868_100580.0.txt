L’indiscrezione è di quelle che sembrano non lasciare dubbi. Mbappe, stella del Psg, potrebbe essere annunciato come nuovo giocatore del Real Madrid prima della prossima finale di Champions League in programma a fine mese tra i Blancos e il Liverpool. Sarebbe un annuncio clamoroso ma che di clamoroso non avrebbe nulla visto che da mesi si parla di Madrid come prossima destinazione del talento francese. Pare sempre esserci l’alternativa del rinnovo di contratto col Psg a 40/45 milioni di euro netti a stagione.

Intanto Mbappe ha vinto per la terza volta consecutiva il premio come miglior giocatore del campionato francese, pareggiando quando vinto da Ibrahimovic. Se la prima volta aveva rilasciato dichiarazioni scottanti sul suo futuro (parlava già di un possibile addio), questa volta si è limitato a ringraziare tutti. Poi, in zona mista, ha detto che entro fine mese rivelerà il suo futuro. E a Madrid già si sfregano le mani.