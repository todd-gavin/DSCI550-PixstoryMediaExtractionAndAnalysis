Dopo la frazione di ieri vinta dall'italiano Alberto Dainese, Caleb Ewan, che era arrivato quinto, ha annunciato il proprio ritiro dal Giro d'Italia. Più di un dejavu per l'australiano, 27 anni, giunto al suo quinto ritiro nella corsa "rosa", cioè in ogni edizione in cui ha partecipato. Un record, non c'è che dire.

Nelle cinque partecipazioni Ewan ha anche vinto altrettante tappe, nel 2017, 2019 e 2021. Il suo miglior risultato quest'anno è un secondo posto conquistato al traguardo di Scalea.

Il suo team ha spiegato le motivazioni dell'abbandono: "Come inizialmente previsto, Caleb lascia il Giro nella seconda settimana di gare. Con molte tappe di montagna in vista, è stato deciso con la squadra che tornerà a casa. Dopo un breve periodo di riposo, si preparerà per il suo prossimo grande obiettivo della stagione, il Tour de France, dove punterà alla vittoria nelle tappe per velocisti".