Il team di Formula 1 Haas ha deciso di terminare con effetto immediato il proprio contratto con il pilota russo Nikita Mazepin e successivamente con lo sponsor Uralkali in seguito all'invasione dell'Ucraina da parte della Russia. Questa la misura drastica comunicata dalla scuderia
statunitense a pochi giorni dall'inizio del Mondiale di Formula 1 2022. Una decisione importante che fa eco ad altre sanzioni arrivate in questi giorni dal mondo dello sport. Ecco il comunicato ufficiale della Haas: "Il team Haas F1 ha deciso di terminare, con effetto immediato, la partnership per il titolo di Uralkali e il contratto di pilota di Nikita Mazepin. Come il resto
della comunità della Formula 1 il team è scioccato e rattristato dall'invasione dell'Ucraina e desidera una fine rapida e pacifica del conflitto.”