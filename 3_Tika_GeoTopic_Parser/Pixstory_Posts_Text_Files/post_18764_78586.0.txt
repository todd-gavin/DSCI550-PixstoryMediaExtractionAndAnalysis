La notizia del ritiro di Tom Brady diffusa qualche giorno fa da Espn ha sconvolto il mondo del football americano. La leggenda della Nel ha però voluto puntualizzare di non aver ancora preso una decisione, ma che è "ancora in fase di riflessione". Lo ha detto sul suo podcast "Let's go", smentendo dunque la decisione del ritiro. Potrebbe quindi andare oltre i 44 anni aumentando i record che ha già accumulato in carriera.

"Saprò quando sarà il momento giusto. Sono fortunato ad aver giocato così a lungo. Non ho intenzione di avere fretta", ha aggiunto, "Sono responsabile di ciò che dico e faccio e non di ciò che le altre persone dicono o fanno. Per me è letteralmente giorno per giorno cercare di prendere una decisione importante per me e la mia famiglia".