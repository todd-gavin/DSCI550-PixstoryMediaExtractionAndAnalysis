Del rinnovo sontuoso con la Red Bull avevamo accennato già ieri. Le cifre non sono, come di consueto in casi come questo, state comunicate ufficialmente, ma si parla di uno stipendio annuale tra i 40 e i 50 milioni di euro all’anno, che dovrebbe permettere a Max Verstappen di raggiungere il grande rivale Lewis Hamilton in cima alla classifica dei Paperoni della Formula 1. Quello che ancora, invece, non si sapeva era la durata del contratto, e nessuno pensava che sarebbe stato così lungo: l’olandese, che aveva già un accordo per restare a Milton Keynes fino a tutto il 2023, ha esteso la partnership con Red Bull fino al 2028, per quello che è senza dubbio il contratto più remunerativo della storia della Formula 1. Alla scadenza, il 24enne, pilota Red Bull dal 2016, avrà già spento 31 candeline…

Foto: Instagram maxverstappen1