Una nuova rivoluzione da Victoria’s Secret. Un anno dopo essere diventata una realtà indipendente, scorporata come attività dalla parent company L Brands, l’azienda vara una profonda ristrutturazione, che le permetterà di semplificare le operation e risparmiare.
Non si tratta di un’operazione indolore: la “cura dimagrante” andrà a impattare sulla compagine dirigenziale degli headquarters di Reynoldsburg, con il taglio di 160 posti di lavoro, pari al 5% dell’organico attivo nella sede centrale.
Una mossa che, come ha sottolineato la società, dovrebbe essere compensata dal reinvestimento in altre figure professionali focalizzate su iniziative ritenute strategiche.
Razionalizzata anche la struttura del gruppo, con l’unione delle business unit Victoria’s Secret, Pink e Beauty in un’unica organizzazione, con l’obiettivo di migliorare l’engagement dei clienti e di dirigere le risorse verso iniziative ad alto rendimento.

https://www.fashionmagazine.it/business/previsto-un-risparmio-di-40-milioni-allanno-victorias-secret-si-riorganizza-tagliati-160-dirigenti-abolite-le-business-unit-nominata-una-nuova-ceo-109955