In vista delle Olimpiadi di Milano-Cortina il quartiere di Milano Santa Giulia rinascerà attraverso un’imponente opera di riqualificazione, parte del progetto la 
realizzazione dello Spark Food District.
La multinazionale australiana Lendlease ha firmato i primi accordi che daranno vita ad oltre 2000 metri di spazi ristorativi nel futuro “Business Distict” della città. 
Nella Milano Santa Giulia del domani ci saranno soluzioni abitative diversificate e con un’ampia dotazione di servizi culturali, commerciali e per il tempo libero. Ci sarà un nuovo parco urbano, diverse aree per lo shopping, servizi di prossimità e luoghi di ritrovo, spazi culturali e per l’intrattenimento che renderanno il quartiere vivace e vivibile. Una realtà che al tempo stesso offrirà un’alta qualità della vita dei residenti e un’esperienza gratificante a tutti coloro che ne usufruiranno.