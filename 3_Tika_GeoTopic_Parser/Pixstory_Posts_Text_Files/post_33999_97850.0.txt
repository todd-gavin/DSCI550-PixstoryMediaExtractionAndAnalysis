La Serie A è il primo campionato di calcio a trasmettere una partita nel metaverso: in Medio-Oriente e Nord Africa, infatti, hanno assistito al match tra Milan e Fiorentina nella stanza della Lega Serie A presente nel metaverso di The Nemesis.

Gli utenti hanno potuto, dunque, interagire con varie funzionalità presenti nella ‘room’ riservata alla partita.

Un’opportunità, quella colta dalla Lega Serie A, resa possibile grazie alle innovazioni tecnologiche, che stanno rivoluzionando le modalità di trasmissione. 

In questo senso, va letta la scelta strategica dell’area geografica, come ha spiegato l’amministratore della Lega Luigi De Siervo: «Medio Oriente e Nord Africa rappresentano per noi un’area importante data la presenza dominante della generazione Z, particolarmente ricettiva verso le novità. Saremo i primi a trasmettere una partita di calcio nel metaverso perché riteniamo la frontiera dell’innovazione tecnologica esistenziale per una lega moderna come la nostra».