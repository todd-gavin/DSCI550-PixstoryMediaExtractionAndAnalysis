Vedere un giocatore piangere alla fine di una partita fa sempre uno strano effetto. Ma vedere un compagno che lo ignora, per di più quando quest'ultimo è il capitano, è cosa più unica che rara. Però è quel che è successo ieri sera al Dall'Ara di Bologna con Radu in lacrime per l'erroraccio che è costato la sconfitta all'Inter e Handanovic che va negli spogliatoi ignorandolo completamente.

Ad andare dal compagno in lacrime sono stati Correa, Cordaz e Dumfries che hanno provato a consolarlo. Il passaggio "ciccato" ha regalato il 2-1 al Bologna e ora la corsa allo scudetto per l'Inter si complica parecchio. I punti dal Milan capolista sono due e mancano appena quattro giornate di campionato.