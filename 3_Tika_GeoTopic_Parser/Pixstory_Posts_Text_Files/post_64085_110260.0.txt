. মিঠা মিঠা লগা এক সুন্দৰ পৰিবেত, মনৰ মই জনী উৰা মাৰে ৷৷ পিঠিত এবোজা জীৱনজ্যোতিৰ কিতাপৰ গধুৰ বোজা ৷৷ বুজা নুবুজা, হৰ্ষোল্লাস ,লাজ সংকোচ জীৱনৰ শৈশৱ, কৈশোৰ পাৰ কৰি যৌৱনৰ সোণালী দিনত সপোন বিলাকে ঘেৰি ধৰিলে ৷৷ ভৰ যৌৱনৰ কলেজৰ দুৱাৰ দলিত ভৰি দিওতে কিয় জানো বুকুখন দুৰুদুৰুকৈ কপিছিল ৷৷ লাজ সংকোচত লাজুকী বনৰ দৰে হৈছিল ৷৷ চুচুক চামাক চাৱনিত হৰিণীজনীৰ আজলী চকুহালৰ দৰে তাইৰ বিন্দুতে বিচাৰি বাউলি হৈ পবিছিল ৷৷ চনচলা মনটো বুজাব নোৱাৰা অবুজ সাথৰ হৈ পৰিছিল ৷৷ পৃথিৱীৰ হাজাৰ বিজাৰ মানুহৰ ভিৰৰ মাজতো কিয় জানো মনতো ৰিঙা ৰিঙা লাগিছিল ৷৷ বিশেষ ভাবে একান্তই মনৰ , বুকুৰ আপোন আপোন লগা কিহবাৰ আহ্বানত মনত দোলা দি থাকিল ৷৷ অবুজ মনতো দূৰ দিগন্তলৈ উৰা মাৰিলে ...৷৷ কল্পনা বিলাসী মনটোৱে পৃথিৱী খন ৰঙীন দেখিবলৈ ললে ৷৷ লগৰীয়া বিলাকে জোকাবলৈ ধৰিলে কাৰোবাৰ মায়া জালত বন্দী নেকী ?? নিজেও উমান পোৱা নাছিলো ৷৷ মোৰ বাবে সৃষ্টিৰ ঘন ৰহস্যৰে ভৰা পৃথিৱী খনে নে মোৰ পৰিপক্বতা নথকা ভৰ যৌৱনৰ আমণি ৷৷ অস্থিৰ মনটোৱে সময় বিলাকক ধৰি ৰাখিব পৰা নাছিলো নে মই সময়ৰ সৎ ব্যৱহাৰৰ নীতিশিক্ষা নাই ৷৷ 

..... আৰু পাছত নিজকে বুজনি দিবলৈ ধৰিলো ৷৷ এই পৃথিৱীত জীৱ শ্ৰেষ্ঠ মানুহ হবলৈ হলে প্ৰকৃতিৰ নিয়মৰ লগত সহবাস কৰি বৰ্তি থাকিবই লাগিব ৷৷ নিজক নিজে চিনিব লাগিব , বিচাৰিব লাগিব আৰু কিছু সংঘৰ্ষ কৰিব লাগিব ৷৷ শৰীৰৰ অফুৰন্ত শক্তি আৰু মনৰ উৎসাহ উদ্যম বিলাক সৎ ব্যৱহাৰ কৰি প্ৰয়োগ কৰিব লাগিব ৷৷ এই পৃথিৱী খনত মই মোৰ মনৰ জোখাৰে সুন্দৰকে সজাই লম ৷৷ এইয়া মোৰ ব্যক্তিগত স্বাধীনতা ৷৷ স্কুল কলেজৰ বিভিন্ন বিষয়ৰ মাজত গভীৰতাৰ মাজত নিজক পৰিপক্বতাৰ বাবে প্ৰস্তুতি জীৱন জোৰা সাধনা হৈ ৰব ৷৷ জীৱনৰ সংগ্ৰামত নিজক যিমান পৰা যায় পৈনত কৰাটো অবিৰাম যাত্ৰা ৷৷ যাতে নিজকে সবল শক্তিশালী মনোবল , একাগ্ৰতা, দয়া, ক্ষমা, প্ৰেম , ভক্তি যদি নিজৰ অধিনত নাথাকে তেন্তে মানুৰ মনত চয়তানে বিৰাজ কৰিব ৷৷ গতিকে সামাজিক সংস্কাৰে ঘৰ, সমাজ, দেশক প্ৰগতিৰত সভ্যতাৰ সংস্কৃতিৰ বৰভেটি মজবুত কৰে ৷৷ নিজক বা নিজৰ ঘৰখনক সুন্দৰ আৰু সুস্থ সবল ভাবে ৰুপ দিবলৈ লাগিব জীৱন শৈলীৰ কলা কৌশল ৷৷ এনেকুৱা বহু পৰিয়ালৰ পৰা হব সুস্থ সমাজ , ৰাজ্য আৰু ৰাষ্ট্ৰৰ সবলতা ৷৷

এটা সুন্দৰ ৰাজ অট্টালিকা , সুন্দৰ মদেলৰ গাড়ী, মোবাইল বা বেণ্ডডেট কম্পেনীৰ কাপোৰ পিন্ধিলেই জানো মডাৰ্ণ !! মডাৰ্ণ .... ((পাছলৈ))