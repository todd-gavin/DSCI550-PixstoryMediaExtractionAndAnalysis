Compito del topografo è riconoscere e interpretare i dati pervenuti dall'antichità; ricomporre in un quadro organico e stratificato per epoche la storia di un territorio, di una regione, di un ambito geografico, che può travalicare nazioni e continenti.
Egli ricostruisce direttamente la storia dell'ambiente. L'opera dell'uomo nel territorio si riconosce dalla forma che gli ha voluto e saputo imprimere, nell'urbanistica, nell'organizzazione dello spazio; nell'evoluzione e nell'ordine dato, nell'architettura, nell'edilizia, nelle infrastrutture; nelle finalità e nei diversi ambiti economici, sociali, culturali e politici nei quali si è esplicata. L'attività umana nel territorio si evidenzia riconoscendo quando, dove, come e perché sono state fondate città, borghi, ville e casali; sono state impiantate coltivazioni, condotte bonifiche agrarie e idrauliche, tracciate vie, perseguite attività artigianali e industriali, aperte cave e miniere; quali erano i confini catastali, politici, militari, gli ambiti culturali e commerciali, i movimenti degli uomini e delle merci.
 Lo studio della topografia antica si serve di una base documentaria molto allargata:
− analisi comparata delle fonti letterarie antiche, fonti storiche, cartografiche, illustrative, toponomastiche (anche medievali e moderne).
− Studi archeologici e bibliografia non solo specialistica.
− Dati d'archivio.
− Analisi monumento e suo rilevamento.
− Raffinata metodologia di ricerca su campo per una completa lettura e interpretazione.
− Ricerca subacquea.
− Interpretazione di foto aerea.