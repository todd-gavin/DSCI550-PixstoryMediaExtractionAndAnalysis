Sono solo prove libere, ma la classifica al termine della terza sessione sul circuito di Albert Park, a Melbourne è di quelle che non ti aspetti. Al comando, a sorpresa, c'è infatti la McLaren di Lando Norris, bravo a centrare il miglior tempo in 1:19.117 davanti alla Ferrari di Charles Leclerc, alla Red Bull di Sergio Perez e all'Alpine di 
Fernando Alonso. A regnare sovrano è comunque il grande equilibrio, con quattro piloti a bordo di quattro monoposto diverse racchiusi in soli 158 millesimi. Seguono Carlos Sainz, Daniel Ricciardo e un Max Verstappen non ancora totalmente a posto con il setup della sua RB18. Da segnalare anche gli incidenti delle due Aston Martin, con Vettel e Stroll entrambi finiti a muro a pochi in un intervallo di pochi minuti l’uno dall’altro. Qualifiche alle 8.00 italiane. 

Foto: Instagram mclaren