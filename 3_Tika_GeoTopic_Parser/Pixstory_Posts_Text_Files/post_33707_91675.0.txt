Nell’inserto mensile di Sportweek, spazio al tecnico del Genoa Alexander Blessin. L’allenatore si è raccontato a lungo parlando della sua famiglia e dell’amore per l’Italia: «La verità è che mi sono innamorato di voi il 17 maggio 1989, quando il Napoli venne in Germania per giocare la finale di Coppa Uefa. Era il Napoli di Maradona: non dimenticherò mai il suo riscaldamento in campo. Palleggiava con ogni parte del corpo e la palla non cadeva mai a terra. Avevo 16 anni, vidi la partita in mezzo ai tifosi napoletani: saltavano tutti, la tribuna tremava e io pensavo: "Cazzo, adesso viene giù tutto". Finì 3-3, all’andata il Napoli aveva vinto 2-1 e conquistò la coppa. 
Mia moglie mi dice: sei a casa e non sul campo, abbassa un po’ il tono della voce. È che io sono fatto così. Soprattutto, non sono un attore: se sono triste o arrabbiato, oppure felice e orgoglioso, si vede. E a Genova mi sono sentito felice già dopo la prima partita. Avevamo pareggiato a Udine, eppure i tifosi facevano festa come se avessimo vinto. Mi sono chiesto dove fossi finito". A casa mia moglie e le mie tre figlie Chiacchierano, chiacchierano, e io non ho più niente da dire. Mi è spuntato un orecchio anche sopra la testa (punta un dito in cima al cranio). Perciò parlo solo coi due cani: sono maschi. Così poi mi sfogo in campo».