Robert Lewandowski è al capolinea della sua incredibile avventura con il Bayern Monaco. Oggi potrebbe aver giocato la sua ultima partita con la maglia bavarese: ha segnato, ha sollevato il premio come cannoniere per la quinta volta consecutiva con 35 gol segnati in campionato e poi ha rilasciato dichiarazioni che stanno già facendo il giro del mondo calcistico: “È molto probabile che questa sia la mia ultima partita con il Bayern. Non posso dirlo al 100%, ma forse lo era. Vogliamo trovare la soluzione migliore per me e il club”.

L'ultima è stata contro il Wolfsburg dove ha trovato la rete al 40' del primo tempo. Al triplice fischio ha salutato tutti strappando più di una lacrima visto quanto fatto con il Bayern Monaco. Arrivato nel 2014 dal Borussia Dortmund, ha disputato 253 partite segnando 238 gol in totale.

Dove andrà quindi il prossimo anno? La risposta sembra scontata, Barcellona. Il club da quando c'è Xavi sulla panchina ha fatto dei notevoli passi avanti e con l'attaccante polacco potrebbe tornare a essere la squadra temuta di qualche anno fa.