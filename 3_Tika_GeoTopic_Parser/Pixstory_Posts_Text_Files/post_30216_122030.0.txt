Brittney Griner è stata condannata a 9 anni di carcere. La cestista americana, stella della WNBA, era stata fermata sei mesi fa all'aeroporto Sheremetyevo di Mosca e trovata in possesso di alcune fiale di olio di cannabis. L'americana, rea confessa, aveva motivato il possesso della sostanza incriminata con l'utilizzo medico. Il reato prevede un massimo di 10 anni di reclusione e per lei i pm ne avevano chiesti 9 e mezzo. Il caso è ovviamente pesante a livello politico, ancora di più perché accaduto mentre è in corso la guerra in Ucraina. A favore della Griner si è mossa l'opinione pubblica, con diversi appelli per riportarla in patria. Gli Stati Uniti, tramite il Segretario di Stato Blinken, hanno proposto uno scambio di prigionieri che coinvolge il mercante d'armi Viktor Bout, ma al momento è stato rifiutato dalla Russia.