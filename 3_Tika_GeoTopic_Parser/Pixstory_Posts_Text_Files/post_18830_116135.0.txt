La Juventus ha ufficializzato un altro acquisto dopo Di Maria e Pogba. Arriva dal Genoa Andrea Cambiaso, giocatore che si è messo in mostra nell'ultima stagione con il Grifone. Interessava a molti club ma alla fine l'hanno spuntata i bianconeri che per averlo hanno pagato 8,5 milioni di euro più 3 di bonus e il cartellino del difensore Dragusin.

Annunciato l'acquisto, ora la Juventus potrebbe pensare alla cessione in prestito di Cambiaso. Salernitana e soprattutto Bologna hanno dimostrato interesse e probabilmente, vista la giovanissima età, potrebbe andare in una squadra non di prima fascia per poter giocare con regolarità, cosa che alla Juventus probabilmente non avrebbe l'opportunità di fare.