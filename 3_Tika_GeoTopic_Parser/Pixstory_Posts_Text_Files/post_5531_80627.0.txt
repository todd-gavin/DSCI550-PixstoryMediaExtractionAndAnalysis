इस समय मैं हर रोज़ कोई न कोई किताब ज़रूर पढ़ती हूँ. 'हमारी लहरिया' किताब लिखने के लिए में अपनी जानकारी बढ़ा रही हूँ और नए-नए लिखने के तरीके समझ रही हूँ. मैं जब भी घर पर बुक पढ़ती हूँ तो मेरी 97 वर्षीय बुआ लक्ष्मी देवी भी पढ़ने के लिए किताब मांगती है. हाली ही में उन्होंने बाबासाहेब अंबेडकर की किताब 'भारत और साम्यवाद' मुझसे ली. किताब मिलते ही सबसे पहले बुआ ने लास्ट पेज पढ़ना शुरू किया. पढ़कर बोली कि यह किताब तो 1950 की है मतलब मेरे ज़माने की किताब है ! 

मेरी बुआ स्कूल की पढ़ी नहीं है पर उनको पढ़ने की चाह बहुत है. इस उम्र में भी इनका शौक और इनकी पढ़ने की आदत कहीं नहीं गयी है. कभी-कभी मैं बोलती हूँ बस करो आँखों में दर्द होगा लेकिन जब तक उनका मन नहीं भरता तब तक बुआ पढ़ती रहती है. बुआ के पढ़ने-लिखने के शौक को मैं बचपन से देख रही हूँ, शायद इसलिए मुझे भी किताब खूब पसंद है और बचपन से मैं लेखिका बनने का सपना देखती थी ! 

बुआ लक्ष्मी देवी पर @meera.jatav.336 के ख्याल.