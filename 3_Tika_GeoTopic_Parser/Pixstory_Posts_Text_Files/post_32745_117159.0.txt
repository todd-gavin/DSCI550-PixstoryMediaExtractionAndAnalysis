Doveva vincere la Francia con l'Islanda (e lo ha fatto, 1-0) e dovevano vincere le azzurre contro il Belgio, e non è successo, anzi. L'Italia, pur attaccando per tutta la partita, ha prodotto tanto e sprecato di più, cogliendo anche una traversa con la Girelli. Le belghe, invece, hanno avuto una sola occasione (se non si conta il palo colto nel recupero) e l'hanno concretizzata con la De Caigny. Quanto basta per passare il turno e guadagnarsi un quarto di finale ostico contro la Svezia.