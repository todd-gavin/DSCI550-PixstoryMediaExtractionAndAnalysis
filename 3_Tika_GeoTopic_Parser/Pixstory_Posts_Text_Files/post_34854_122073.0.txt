Non fa solo mercato in entrata la Roma. Veretout ha già fatto le valigie ed è pronto a lasciare la Capitale per trasferirsi al Marsiglia a titolo definitivo. Proprio in queste ore il dirigente Tiago Pinto sta definendo la trattativa che dovrebbe portare nelle casse giallorosse 11 milioni di euro più bonus legati al raggiungimento di determinati obiettivi.

La partenza del giocatore francese potrebbe avvenire già nella serata odierna.

Per lui sarebbe un ritorno in patria dopo essere sbarcato in Italia nel 2017 alla Fiorentina. Nel 2019 il passaggio alla Roma dove ha disputato 98 partite e segnato 20 gol.