‘Non potevano mancare gli eventi del Milano Latin Festival per il lungo fine settimana di Ferragosto. Musica, folklore, ballo e street food per rendere unica l’estate di chi resta in città.
Sabato 13 agosto va in scena l’ultima giornata di Mi Lindo Ecuador, eventi dedicati all’Indipendenza dell’Ecuador. Si comincia alle 16 con l’inno nazionale e il tributo alla memoria della cantante ecuadoriana Paulina Calahorrano, ambasciatrice della musica del suo paese, scomparsa tragicamente in un incidente stradale avvenuto a Milano nel 2018. La festa entra ne vivo al Padiglione delle Nazioni e sul palco della Ticketmaster Arena dove si esibiranno Manuel Toro, José Espinoza, Lenin Castro, Pamara B, Patria, Ricardo Martinez, Sandunga de Cuba, Tomy “El Charro ecuadoriano”, Pepe Josè, Karlos Xavier, Richway, Harold Hc, Oscar Sanchez, Paula Romina, Jim Marlon. Gran finale con Mr Wilson, José Victoria “3 Banderas” e Gerardo Mejia. Madrina e presentatrice della serata Monik Cortez.
 Ingresso gratuito per gli ecuadoriani. Per il 13 agosto l’ingresso sarà gratuito fino alle 19 sia per l’area Festival che per i concerti (pista) per tutti gli ecuadoriani presentando un documento che dimostri la nazionalità in biglietteria.  Dopo le 19: ingresso Area Festival e concerto in pista 5€. Prima fila 12€’
Credit to: Thelma Paico 
Ufficio Stampa 
Massimiliano Saggese
Direttore della Comunicazione