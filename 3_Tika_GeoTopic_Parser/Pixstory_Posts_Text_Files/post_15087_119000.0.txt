AC Milan e Sorare hanno annunciato una nuova esclusiva partnership pluriennale che vedrà l’azienda creatrice del fantacalcio crypto, che si basa su carte digitali da collezione acquistabili sotto forma di NFT (token non fungibili), diventare Official NFT Fantasy Football Game Partner e nuovo Premium Partner di AC Milan.
 
Con questo nuovo accordo, AC Milan entra ufficialmente a far parte del fantacalcio Sorare basato su NFT. Esso permette agli utenti di acquistare, vendere, scambiare e gestire la propria squadra formata da carte digitali ufficiali, che forniscono un’esperienza di gioco globale e immersiva. Dalla stagione 2022/23, gli oltre 2 milioni di utenti registrati sulla piattaforma Sorare potranno anche acquistare, scambiare e gestire le carte collezionabili di AC Milan, rafforzando ulteriormente il legame tra tifosi rossoneri nel mondo e il Club nel mondo digitale.