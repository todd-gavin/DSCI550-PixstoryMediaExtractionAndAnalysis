Probabilmente è ancora presto per capire se ci potrà essere davvero una trattativa per Victor Osimhen, a cui pare che Arsenal e Manchester United siano interessate. Intanto Aurelio De Laurentiis, per non farsi trovare impreparato, ha fissato il prezzo intorno ai 100 milioni di euro. Cifra che non spaventerebbe più di tanto i due club inglesi.

Certo è che se il Napoli cedesse Osimhen si ritroverebbe quasi senza attaccanti dopo le partenze di Insigne e Mertens. Ecco dunque che i campani stanno tenendo d'occhio il mercato e avrebbero messo gli occhi addosso a Gianluca Scamacca del Sassuolo. Difficile al momento capire se ci potrà essere subito un assalto o se De Laurentiis attenderà ipotetici sviluppi della vicenda Osimhen. L'interesse però c'è.