Per il Motomondiale è già tempo di pensare al 2023: la Dorna, in attesa dell’ufficializzazione del calendario che arriverà un po’ più avanti, ha infatti comunicato date e orari dei test invernali, che si svolgeranno sulle piste di Sepang e Portimao. Si partirà con gli shakedown test riservati ai piloti collaudatori dei team ufficiali e ai rookie che debutteranno nella categoria, in programma sulla pista di Sepang, dal 5 al 7 febbraio 2023. Qualche giorno di “riposo” e sarà la volta dei primi veri test invernali, in programma dal 10 al 12 febbraio sempre sul tracciato situato nei pressi della capitale Kuala Lumpur. Infine, a pochi giorni dal via della stagione, sarà Portimao a ospitare l’ultima due giorni di prove collettive, l’11 e il 12 marzo.

Foto: Instagram sepangcircuit