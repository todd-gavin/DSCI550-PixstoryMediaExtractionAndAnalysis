Isabelle Huppert torna sul red carpet a Cannes dopo aver stupito tutti con l’abito-tutina verde di Balenciaga.
Anche in questa occasione la strordinaria attrice francese ha scelto di indossare un abito su misura Balenciaga, maison della quale è testimonial e protagonista dell’ultima campagna per il lancio della nuova borsa ‘Le Cagole’.
Questo look è completamente diverso rispetto al verde di qualche giorno fa: un abito in satin dall’interessante costruzione che ricorda gli abiti quattrocenteschi.
Punto vita altissimo, scollo ovale, maniche lunghe e gonna ampia che sembra simulare un pancione.
Questo look insolito visto lo stile Balenciaga sembra ricordare l’abito indossato nel celebre quadro ‘Ritratto dei coniugi Arnolfini’ del pittore Jan Van Eyck.