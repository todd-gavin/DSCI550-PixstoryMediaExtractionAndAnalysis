Il venerdì del GP Monaco è stato tutto nel segno della Ferrari. Nella prima sessione di libere Charles Leclerc ha ottenuto il miglio tempo precedendo Sergio Perez e l'altra rossa di Carlos Sainz, con Max Verstappen quarto ad appena 181 millesimi. Quinta la McLaren di Lando Norris. Da registrare in questa prima parte i problemi tecnici che hanno limitato l'attività in pista di Valtteri Bottas e Mick Schumacher. Nella seconda sessione ancora Leclerc primo, com Sainz staccato di soli 44 millesimi, mentre il distacco delle Red Bull è cresciuto con Perez terzo a quasi quattro decimi, poco più veloce di Verstappen. Ancora quinta la McLaren di Norris, mentre il suo compagno di squadra Daniel Ricciardo è andato a sbattere nel corso dei primi minuti, danneggiando seriamente la sua vettura. Domat ultima sessione di libere in tarda mattinata, prima delle qualifiche che vedono per ora la Ferrari grande favorita.