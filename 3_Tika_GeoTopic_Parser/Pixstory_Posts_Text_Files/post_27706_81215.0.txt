Ci sono voluti 29 ePrix di Formula E, ma alla fine la Porsche ha finalmente rotto il digiuno. A trionfare nel GP elettrico di Città del Messico, è stato infatti Pascal Wehrlein, già autore della pole position nella terza qualifica a scontri diretti del Mondiale. Alle sue spalle, a completare la festa di Stoccarda, il compagno di squadra André Lotterer, arrivato a tagliare il traguardo a soli tre decimi dal giovane e talentuoso connazionale. Completa il podio il bicampione della serie Jean-Eric Vergne su DS Techeetah, in una gara molto condizionata dall’esigenza di gestire al meglio la batteria.

Foto: Fia Formula E