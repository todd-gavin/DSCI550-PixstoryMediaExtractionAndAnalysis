Carlo Ancelotti è nella leggenda del calcio internazionale. Il Real Madrid guidato dall’allenatore di Reggiolo ha infatti battuto per 4-0 l’Espanyol, vincendo matematicamente La Liga con quattro turni di anticipo. Per i Blancos è il 35esimo titolo nazionale, il quinto in carriera da allenatore per Carletto, che diventa recordman 
assoluto nel mondo del Pallone per essere stato l’unico tecnico in grado di trionfare in tutti e cinque i maggiori campionati europei: dopo la Serie A, con il Milan, il sessantaduenne ha trionfato infatti in Premier League con il Chelsea, in Ligue1 con il Paris Saint-Germain, in Bundesliga con il Bayern Monaco e, adesso, in Liga con il Real (al secondo tentativo). 

Foto: Instagram realmadrid