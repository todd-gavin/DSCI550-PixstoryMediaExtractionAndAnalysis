Era dal suo ultimo show come direttore creativo di Dior, nel 2011, che Galliano non metteva in piedi uno show spettacolare quanto quello dedicato alla couture di ieri sera.
Cinema Inferno è un set cinematografico, ma anche uno show teatrale, ma anche una performance artistica e, in ultimo, una sfilata di moda.
Ispirato dai film che hanno avuto un impatto sulla vita del creativo, ‘Un tram chiamato Desiderio’ e ‘Natural Born Killers’ tra gli altri’, lo show ha luogo tra i canyon dell’Arizona. Un luogo significativo per Galliano, è infatti lì che affrontò il processo di disintossicazione e riabilitazione in seguito allo scandalo che gli determinò il licenziamento da Dior.
Affrontando i suoi demoni personali mette in scena la collezione più personale dal suo arrivo da Margiela. Tra i cappotti rossi anni 50 delle danzatrici tanto, incredibilmente simili, a quelli che faceva sfilare da Dior ai pistoleri moderni con gli abiti lavorati dalla sabbia e i texani ricoperti di cristalli.
Tra sparatori e inseguimenti messi in scena dalla compagnia teatrale inglese Imitating the Dog si dà vita a un discorso meta-cinematografico in cui la quarta parete rimane intatta e si procede ad abbattere la sesta, quella posizionata dietro la troupe stessa. Il pubblico assiste quindi a un set in cui gli abiti non sono che i costumi di uno spettacolo infernale che, data la bellezza, vorremmo non finisse mai.