Dopo i quattro match del sabato della 34esima giornata del campionato di calcio, oggi la Serie A torna in campo per altre cinque partite. Alle 12.30 si parte con la Salernitana che, dopo la vittoria nel recupero contro l’Udinese, affronta in casa la Fiorentina per provare a tenere vivo il sogno Salvezza. Alle 15.00, il Bologna ospita in casa l’Udinese, mentre a Empoli è il Napoli di Spalletti a essere obbligato a vincere per restare 
agganciato al treno Scudetto. Alle 18.00, big match salvezza tra Genoa e Cagliari, ma tutta l’attesa è per Lazio-Milan, il match delle 20.45 con i rossoneri che devono portare a casa i 3 punti per riprendere la vetta della classifica. 

Foto: Instagram official_sslazio