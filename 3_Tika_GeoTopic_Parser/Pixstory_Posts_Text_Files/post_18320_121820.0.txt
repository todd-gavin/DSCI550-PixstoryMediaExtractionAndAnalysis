Continuano i problemi tra l'Inter e il suo main sponsor DigitalBits. Dopo l'oscuramento del logo dal sito internet ufficiale e la rimozione dei cartelloni pubblicitari dall'amichevole contro il Lione a Cesena, adesso la società nerazzurra ha tolto il logo dalle magliette della squadra femminile e da quelle della Primavera.

E' l'ennesima prova che qualcosa non va nel contratto quadriennale appena firmato da 85 milioni di euro totali. Seconda La Gazzetta dello Sport la prima tranche non sarebbe stata onorata.

Al momento però sembra remota la possibilità che vengano tolti tutti i riferimenti a DigitBits per la prima giornata di campionato, così come la ricerca di nuovi sponsor. Il contratto con la società che aveva lanciato la criptovaluta XDB rimane in essere nonostante la criptovaluta nel 2022 abbia perso il 96% del proprio valore passando dal massimo storico di 1.03 dollari a 0.04 dollari.