Monza ancora scatenato sul mercato. La compagine brianzola neopromossa in Serie A si è garantita il centrocampista Stefano Sensi, che arriverà dall'Inter con la formula del prestito secco. Il 27enne aveva incontrato lunedì l'amministratore delegato del Monza, Adriano Galliani, e si era preso qualche giorno per decidere se accettare o meno la proposta. Mercoledì il calciatore ha sciolto gli ultimi dubbi e accettato l'offerta dell'ambiziosa squadra presieduta da Silvio Berlusconi.