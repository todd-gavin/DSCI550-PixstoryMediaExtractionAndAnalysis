La 57° Tirreno Adriatico, la cosiddetta Corsa dei due mari, si apre con la netta affermazione del campione del mondo. Nella frazione di 13,9km a Lido di Camaiore, Ganna ha chiuso le sue fatiche in 15m17s, a una media oraria di 54,527, precedendo il belga Evanpoel di 11" e lo sloveno Pogacar di 18". Per il 25enne piemontese è la terza vittoria stagionale dopo quelle ottenute - sempre a cronometro - all'Etoile de Besseges e al Tour de la Provence.