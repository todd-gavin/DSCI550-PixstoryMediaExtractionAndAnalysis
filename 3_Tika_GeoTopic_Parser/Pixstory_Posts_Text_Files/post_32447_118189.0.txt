Dopo una sessione di FP1 più equilibrata e tattica, con Charles Leclerc che ha beffato Max Verstappen nel finale per appena 91 millesimi e preceduto Carlos Sainz di circa 3 decimi, il divario tra Ferrari e Red Bull è cresciuto nelle FP2, con Sainz e Leclerc davanti a tutti, separati di 1 decimo, e Verstappen terzo a mezzo secondo. Più in difficoltà Perez, 10° e staccato anche dalle Mercedes di Russel e Hamilton (4° e 5°). Ma questa è solo la situazione dei giri veloci, perché nella simulazione gara la Red Bull ha mostrato un passo migliore di chiunque altro, anche della Ferrari che è sembrata patire di più l'usura delle gomme. Domani con FP3 e qualifiche e, soprattutto, domenica, la verità.