Più nuovo, più strutturato, e sempre più interprete del cambiamento. White, trait-d’union tra aziende, buyer e showroom, torna in occasione della fashion week femminile proseguendo il cammino di espansione iniziato lo scorso settembre.
Quattro location per un’esperienza immersiva rivolta a operatori internazionali ai quali White offre contenuti attrattivi, brand di ricerca, tendenze “community driven, allestimenti di design progettati per enfatizzare le diverse categorie merceologiche in una dimensione estetica coerente e innovativa. 
Interprete dei segnali del tempo e delle nuove esigenze della moda di nuova generazione.
Ricerca e innovazione sono infatti i suoi punti di forza. Curiosando tra gli stand di White è infatti sempre stato facile imbattersi in quello che di li a poco sarebbe diventato tendenza.
Transizione ecologica, non mera sostenibilità, il suo fiore all’occhiello.
Un progetto vincente grazie alla sua capacità di fare sistema.