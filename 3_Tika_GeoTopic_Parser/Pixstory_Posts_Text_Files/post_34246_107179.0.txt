José Luis Garcia, detto Pepelu, ha rinnovato con il Levante. Nulla di incredibile se non fosse che il giovane centrocampista, classe ‘98, abbia firmato un contratto fino al 2032: in parole povere per altri 10 anni. 

Ma è già successo in passato? Andando a ritroso, nel 2017, sempre in Spagna, Saúl firmò un rinnovo con l’Atlético per ben nove stagioni: fino al 2026. 

Stesso anno e stessa squadra, ma durata del contratto differente per Koke: lo spagnolo prolungò infatti per altri 7 anni.

Rinnovo di 7 stagioni anche per Messi nel 2009, quando prolungò col Barça fino al 2016, salvo poi ottenere altri due prolungamenti negli anni.

Rimanendo a Madrid, sponda Real, troviamo nel periodo dei Galacticos una leggenda dal calibro di Iker Casillas, che firmò un pluriennale dal 2008 al 2017. 

Il rinnovo per 10 stagioni di Pepelu eguaglia il record appartenente a Denilson, ai tempi del Real Betis. Nel 1998, dopo la Coppa del Mondo, gli spagnoli offrirono al brasiliano un contratto di 10 anni. 

La sua esperienza in Spagna si concluse, però, in anticipo con il trasferimento al Bordeaux nel 2005, dopo 7 stagioni.

Crediti foto: Profilo Twitter Levante