È vivo il piccolo Ryan che martedì scorso è finito in fondo a un pozzo, a 32 metri di profondità. I soccorritori lavorano senza sosta per riportarlo in superficie ma le operazioni di recupero sono rese difficili dalla particolare morfologia del terreno, sulla montagne del RIF, a nord del Marocco.
A due metri circa dal piccolo, una roccia blocca i lavori, dopo aver sbancato una montagna e proprio quando sembrava vicina la fine di questo incubo che ricorda quello vissuto alle porte di Roma, con la tragedia di Alfredino Rampi, del 1981.