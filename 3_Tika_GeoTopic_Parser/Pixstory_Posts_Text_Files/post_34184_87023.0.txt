Marco Giampaolo, allenatore della Sampdoria, ha parlato al sito ufficiale del club al termine della sconfitta per 3-1 contro la Juventus: 

"La partita è stata giocata in maniera seria. La squadra ha fatto una buona prestazione. Ci siamo trovati sotto di due gol senza che la Juve tirasse in porta. Io avevo sensazioni buone, ho detto alla squadra che avremmo potuto riaprire il match segnando nella ripresa. La squadra non ha mollato fino alla fine, cercando di riaprire la partita spendendosi fino all'ultima goccia di sudore. Non è questa la partita che dobbiamo rimproverarci. La squadra se l'è giocata per fare risultato. Non è stata una squadra alla mercé dell'avversario, poi loro hanno vinto perché sono più forti ma il livello di prestazione è stato buono. Alla lunga con queste prestazioni le partite le vinci. Non è che incontri sempre la Juventus. Il merito della Samp oggi è quello di essere stata sempre in partita senza abituare la lotta. Devo dire che questa è una partita giocata bene".