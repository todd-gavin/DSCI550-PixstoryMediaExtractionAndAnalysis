Kim Jones, direttore artistico delle collezioni maschili in maison Dior, ha presentato ieri sera a Venice Beach la capsule collection in collaborazione con lo stilista emergente E.R.L.
Fino a qui null di strano, anzi, sempre bello quando si dà spazio ai giovani artisti.
Il punto è però un altro: E.R.L, al secolo Eli Russell Linnetz, è tra i finalisti del premio LVMH e tra i giurati chiamati a decidere chi merita il sostentamento c’è proprio Kim Jones.
“Abbiamo collaborato con molti artisti, ma questa volta ho voluto andare in una direzione differente, scegliendo un altro sguardo che potesse leggere la maison e il suo universo. Con questo concept in mente ho voluto lavorare con Eli Russell Linnetz, di cui ammiro profondamente la creatività. E ho voluto vedere le cose da un punto di vista differente, quello di un giovane dalla creatività incredibile. Il percorso è stato molto semplice e rivelatore e ci ha fatto capire perché tutti e due lavoriamo nella moda” così lo stilista spiega la scelta.
Gli anni 90 sono gli assoluti protagonisti della collezioni: elementi della scena pop come le sneakers e i maglioni stampati sono abbinati a completi sartoriali e ad un’attenzione ai materiali lussuosi che rimandano al periodo d’oro di Gianfranco Ferrè alla direzione del marchio.