Sulla copertina del numero di aprile di Casa Vogue arriva Palazzo Monti, residenza per artisti nel cuore di Brescia.
Il palazzo affrescato del tredicesimo secolo è stato trasformato in un polo del mecenatismo contemporaneo dal suo fondatore e curatore Edoardo Monti. Giovani artisti emergenti si susseguono mese dopo mese dando nuova vita al palazzo e arricchendo un già florido contesto per l’arte contemporanea come quello bresciano dove spopolano le gallerie.