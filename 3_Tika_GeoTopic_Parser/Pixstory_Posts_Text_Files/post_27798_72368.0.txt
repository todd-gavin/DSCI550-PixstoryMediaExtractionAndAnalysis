Sembrava ormai tutto fatto per l’approdo dell’italo-tedesco Bruno Labbadia sulla panchina del Genoa. Il Grifone, reduce dal pesantissimo ko per 6-0 in casa della Fiorentina, si era infatti accordato con l’ex tecnico dell’Herta Berlino chiamato al difficile compito di salvare i rossoblù. Divergenze sul mercato di gennaio e forse anche un po’ di sfiducia nella capacità della rosa di evitare la retrocessione avrebbero portato a una 
rottura della trattativa. Torna dunque calda la pista che porta a Rolando Maran, ex allenatore dei liguri esonerato il 21 dicembre 2020 e ancora sotto contratto fino a fine 2022. In alternativa, la dirigenza del fondo americano 777 Partners potrebbe optare per il ritorno di Davide Nicola, che aveva salvato il Genoa proprio al termine della stagione 2019-2020 e che era stato sostituito proprio da Maran.