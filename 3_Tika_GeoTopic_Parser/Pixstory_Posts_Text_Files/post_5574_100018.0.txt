कोरोनाकाल के इन दो-तीन सालों में घरेलु हिंसा के कई रूप हमें देखने और सुनने को मिले है. हिंसा से ग्रसित महिलाओं को इंसाफ तो दूर सुनवाई तक मिलने में बहुत दिक्कत हो रहा है. 

हाल ही में चित्रकूट जिले का एक केस हमारे पास आया है. सफातूनिस्सा एकल महिला है जिनके पति को गुज़रे हुए 10 साल होगए हैं. इनके तीन बच्चे भी हैं. लेकिन ससुराल वाले सफातूनिस्सा को आज भी परेशान कर रहे हैं. अपना घर-परिवार चलाने के लिए सफातूनिस्सा मजदूरी का काम करती है, जिसमे ज़्यदातर गांव के ब्राह्मण जाति के लोगों के खेतों में ठेके पर मजदूरी का काम होता है. इस काम से लेकिन वो अपने बच्चों की परवरिश नहीं कर पा रही है तो सफातूनिस्सा के मायके वाले बच्चों को अपने पास रखते है - मौसी और मामा बच्चों को पालने में मदद कर रहे हैं. सफातूनिस्सा के खेती के काम को देखकर ससुराल वाले उन्हें परेशान कर रहे है और लांछन लगा रहे है. उसके काम और काम करने के समय को लेकर शक करते है जबकि सफातूनिस्सा के देवर खुद भी खेती मजदूर है. 

सफातूनिस्सा को घर में भी कोई जगह नहीं मिल रही है, जिसकी वजह से उन्हें अपने बच्चों को मायके भेजना पड़ रहा है. अब वो एक छोटे से खोली में रहती है जो सामान से भरा हुआ है, जैसे लकड़ी, कंडा आदि. उस छोटे से कमरे में सफातूनिस्सा को लेटने तक की जगह नहीं है. लेटना तो दूर सांस लेने तक की जगह नहीं है. लेकिन उस टीन के छत के घर से भी सफातूनिस्सा को बेघर करने की कोशिश जारी है. 4 मई की डेट से सफातूनिस्सा के दो देवरों ने इस छोटे से कमरे को भी ताला लगा दिया है. बिना किसी उपाय के सफातूनिस्सा को कोतवाली जाकर शिकायत करना पड़ा है, तब जाकर ताला खोला गया. 
लेकिन इसका मतलब यह नहीं है कि परेशानी ख़त्म होगई है. सफातूनिस्सा को पता है कि ससुराल वाले उसे हटाने के लिए कोई नया उत्पीड़न शुरू कर देंगे. 
फिलहाल अपने बच्चों की चिंता करते हुए, उनके लिए पैसा कमाते हुए इस छोटे से टीन के घर में समय बिता रही है.