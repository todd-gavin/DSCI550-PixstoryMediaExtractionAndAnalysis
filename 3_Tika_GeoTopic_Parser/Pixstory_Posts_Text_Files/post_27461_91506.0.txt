Non è iniziato certo bene, il percorso del Qatar verso l’organizzazione dei prossimi Mondiali di calcio, che si terranno nel Paese mediorientale tra i prossimi mesi di novembre e dicembre. Dopo le polemiche per lo sfruttamento dei lavoratori per chiudere quanto prima i lavori di costruzione e ammodernamento degli impianti, adesso Doha è scivolata… sulle bandiere arcobaleno, che saranno addirittura vietate 
dall’organizzazione del torneo. A lanciare l’avvertimento è stato il capo della sicurezza della manifestazione, Abdulaziz Abdullah al-Ansari, che ha spiegato che nel caso in cui qualcuno esponga il simbolo di pace e dei 
movimenti LGBTQ+, le forze di sicurezza saranno costrette a portargliela via, in modo da garantire la sicurezza nello stadio ed evitare possibili attacchi da parte degli altri spettatori. “Siamo qui per gestire il torneo – ha spiegato il generale – e non andiamo oltre. Non possiamo cambiare le leggi o la religione per 28 giorni di Coppa del Mondo”.

Foto: calcioefinanza.it