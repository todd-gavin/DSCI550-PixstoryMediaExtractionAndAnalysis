Si deve ancora concludere questo campionato di serie A, più incerto che mai, ma si sono già decise le date del prossimo anno quando per la prima volta si disputerò il campionato del Mondo in inverno, precisamente dal 21 novembre al 18 dicembre 2022. Come ovvio le giornate di campionato saranno stravolte, così come l'inizio che avverrà una settimana prima del solito, prima di Ferragosto (il 13 agosto).

Escluso che tutto possa concludersi tra giugno e luglio, fa troppo caldo. La Lega ha così deciso che si disputeranno più giornate infrasettimanali con il campionato che potrebbe fermarsi a una settimana dall'inizio del Mondiale, il 13 novembre. La ripartenza invece non dovrebbe avvenire prima del 5 gennaio, portando lo stop a oltre 50 giorni. La fine è prevista invece per il 4 giugno.