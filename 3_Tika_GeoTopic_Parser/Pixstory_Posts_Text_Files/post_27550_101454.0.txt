Le prime prove libere del GP Spagna 2022, attesissime per via del debutto di tanti aggiornamenti tecnici sulla maggior parte delle monoposto F1, si conclude con due Ferrari davanti a tutti. Al comando c'è Charles Leclerc, 
che chiude sull'1:19.828 il miglior giro con gomme Soft C3, attestandosi su tempi simili a quelli già fatti vedere nel corso dei test invernali (ma con temperature ben diverse). Segue Carlos Sainz, staccato di 79 millesimi, ma attenzione a non sottovalutare le prestazioni di Max Verstappen... Il campione del mondo in carica, terzo a 3 decimi da Leclerc a parità di gomme Soft, ha infatti perso qualcosa nel terzo settore a causa del traffico. Molto veloce, invece, con le mescole più dure del lotto Pirelli, le Hard C1, con cui era riuscito a rifilare quasi un secondo a tutti i rivali. Seconda sessione in programma alle 17.00

Foto: Instagram scuderiaferrari