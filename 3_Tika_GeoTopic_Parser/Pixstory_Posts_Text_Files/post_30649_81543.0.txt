Non è bastato il pareggio per 1-1 ottenuto sul campo del Genoa per salvare la panchina di Stefano Colantuono. Come riportano molte testate giornalistiche tra cui la Gazzetta dello Sport, la Salernitana ha deciso di esonerare l'allenatore romano, anche se manca ancora il comunicato ufficiale.
È probabile che si voglia dare l'annuncio assieme al nome del nuovo mister: Andrea Pirlo è il sogno del direttore sportivo Walter Sabatini, ma il nome più probabile al momento è quello di Davide Nicola.
Per la Salernitana, ultima in classifica in serie A, è l'ennesimo cambio di allenatore di questa stagione: Colantuono aveva sostituito Fabrizio Castori dopo 8 giornate.