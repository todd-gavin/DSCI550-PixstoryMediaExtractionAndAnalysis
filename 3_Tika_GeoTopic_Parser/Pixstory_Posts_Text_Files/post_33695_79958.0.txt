Dopo i rumors emersi nella giornata di ieri, la Sampdoria ha confermato, attraverso un comunicato ufficiale, la rottura del crociato di Manolo Gabbiadini. Stagione conclusa, dunque per l’attaccante:  "Gli esami strumentali ai quali è stato sottoposto Manolo Gabbiadini in mattinata presso il Laboratorio Albaro - fa sapere la Sampdoria sul suo sito ufficiale - hanno intanto confermato una lesione del legamento crociato anteriore del ginocchio sinistro. Sarà dunque necessario un intervento chirurgico – le cui modalità saranno stabilite nei prossimi giorni -, in seguito al quale il calciatore potrà avviare il proprio programma di recupero riabilitativo".
Per sostituire Gabbiadini, stamattina la Sampdoria ha definito tutti i dettagli relativi all'ingaggio di Giovinco: il calciatore 35enne è arrivsto oggi in città e domani sosterrà le visite mediche. 

Crediti Foto: sito Sampdoria