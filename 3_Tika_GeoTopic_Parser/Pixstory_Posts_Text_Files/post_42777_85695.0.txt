गपशप कॉलम

बंदर फ्रिज खोलकर सामान खा जाते हैं 
सदन की बैठक में भाजपा पार्षद हरप्रीत कौर बबला ने अपने एरिया में बंदरों द्वारा मचाए जा रहे उत्पात की जानकारी दी।उन्होंने यहां तक कहा कि बंदर उनके एरिया के घरों में घूसकर फ्रीज खोलकर खाने का सामान खा जाते हैं।इस बात पर अन्य पार्षद भी हंसने लग गए लेकिन बबला ने इस मामले पर गंभीरता दिखाने के लिए कहा।जिस पर कमिश्नर आनिंदिता मित्रा ने जवाब दिया कि बंदरों की दिक्कत दूर करने का मामला उनके नगर निगम के अधिकार क्षेत्र में नहीं आता है।यह वन विभाग का मामला है।असल में नगर निगम चुनाव के दौरान बबला ने अपने वार्ड के लोगों को बंदरों से मुक्ति दिलवाने का वायदा किया था अब लोग उन्हें इस वायदे को याद करवा रहे हैं।हरप्रीत कौर बबला ने सदन में भी कहा कि अब वार्ड के लोग पूछते है कि बंदरों की दिक्कत दूर करने के लिए क्या कर रहे हो।गपशप करते हुए कई लोग बोल रहे है कि जब शहर में आवारा पशुओं का मामला ज्यादा गरमाया था तो नगर निगम ने काऊ सेस लगा दिया लेकिन दिक्कत फिर भी सड़कों पर दूर नहीं हुई।ऐसे में कहीं नगर निगम अब मोंकी टैक्स न लगा दे। 

मूर्ति की शक्ल रावत से मिलती जुलती 
सेक्टर-38 के एक चौराहे पर हाल ही में लोगों ने एक मूर्ति बनाकर लगा दी।जिससे बवाल हो गया और कई नेताओं ने तो यह भी आरोप लगा दिया कि यह जो मूर्ति लगाई गई है उसकी शक्ल कांग्रेस पार्षद गुरबख्श रावत से मिलती जुलती है।असल में रावत ही इस वार्ड से पार्षद है।शहर के किसी चौराहें पर कोई भी मूर्ति लगाने की मंजूरी नहीं है लेकिन चंद विरोधी पार्टी के समर्थकों को मूर्ति से ज्यादा इस बात की दिक्कत थी कि मूर्ति की शक्ल गुरबख्श रावत से मिलती है।जिन रेजिडेंट्स वेलफेयर एसोसिएशन के सदस्यों ने यह मूर्ति लगाई थी उन्होंने इसका वीडियो भी बनाया और यह वीडियो शहर में खूब वायरल हुआ। मामला नगर निगम के आला अधिकारियों तक भी पहुंचा जिसके बाद एक्सियन के हस्ताक्षेप पर कुछ घंटे बाद चौराहें से मूर्ति हटा दी गई।

https://www.jagran.com/punjab/chandigarh-chandigarh-mayor-election-de