Euro 2023 in Italia? Per il presidente della Figc Gravina è possibile: "Per Euro 2032 ci siamo noi e la Turchia. Siamo ben posizionati, l'Italia è finalmente credibile", ha detto a margine del convegno "Lo sport muove l'Italia" presso la Camera di Commercio di Roma. La Figc ha presentato ufficialmente la candidatura.

Tuttavia c'è un grosso problema, sottolineato anche dai vertici della Uefa, rappresentato dalla condizione degli stadi. "Mi dispiace che ci sia stata una distorta applicazione del Decreto Crescita, per non parlare delle conseguenze sui vivai", ha detto ancora Gravina, "sono molto preoccupato per la stabilità del sistema. C'è una netta distinzione tra chi si è confrontato e si è messo a disposizione del mondo dello sport e chi oggi predilige un approccio diverso per ragioni di tutela quasi esclusiva dell'interesse economico dell'industria. Faccio il tifo per il primo approccio".