https://bengali.nenow.in/assam/cm-himanta-biswa-sarma-walks-through-flood-hit-silchar-street-took-stock-the-situation
দুদিন আগে অসমের শিলচরে বন্যা পরিস্থিতি হেলিকপ্টারে করে ঘুরে দেখার পর শনিবার ফের শিলচরের বন্যা পরিস্থিতি খতিয়ে দেখলেন মুখ্যমন্ত্ৰী হিমন্ত বিশ্ব শর্মা। এদিন জলে হেঁটে স্থানীয় লোকজনের খবর নিয়েছেন মুখ্যমন্ত্ৰী। গত প্ৰায় ১০ দিন ধরে বন্যার জলে দুর্ভোগ পোহাচ্ছেন বরাক উপত্যকার শিলচর, করিমগঞ্জ, কাছাড়, হাইলাকান্দির বিভিন্ন অঞ্চল। এদিন মুখ্যমন্ত্ৰী শিলচরে একাংশ বন্যা দুর্গতদের সঙ্গে কথা বলেন। তাঁদের সুবিধা অসুবিধার খবর নিয়েছেন। তিনি আশ্বাস দিয়ে বলেছেন- রাজ্য সরকার সবসময়ই বন্যা দুর্গতেদর দুঃখ কমাতে চেষ্টা চালিয়ে যাচ্ছে। প্ৰশাসনের তরফ থেকে যতটা সম্ভব বন্যা সাহায্যের আশ্বাস দিয়েছেন মুখ্যমন্ত্ৰী।