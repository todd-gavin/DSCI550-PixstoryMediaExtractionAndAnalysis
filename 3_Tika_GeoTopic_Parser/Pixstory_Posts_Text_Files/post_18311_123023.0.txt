Le due categorie di differenza si sono viste tutte, ma il Milan comunque è in palla a una settimana dall'inizio del campionato. Un'amichevole quella con il Vicenza che ha visto l'esordio anche del neo acquisto, il belga De Ketelaere a cui Pioli ha concesso un quarto d'ora di partita. Stiramento invece per Tonali che è dovuto uscire a inizio secondo tempo e gli ci vorrà qualche giorno per rimettersi in forma.

Per la cronaca, nel 6-1 finale, la prima squadra ad andare in rete è stato il Vicenza dopo 20 secondi. Rolfini di testa porta in vantaggio i biancorossi. Da lì però hanno preso in mano le redini del gioco gli uomini di Pioli. In ordine sono andati a segno Leao, Messias (il capocannoniere delle amichevoli), Rebic e un'autorete del vicentino Dalmonte. Nella ripresa Tomori e ancora Rebic.

Vicenza-Milan 1-6

Reti: 1' Rolfini (V), 11' Leão (M), 21' Messias (M), 30' Rebic (M), 31' aut. Dalmonte (M), 50' Tomori (M), 69' Rebic (M)

Vicenza (3-5-2): Brzan; Ierardi, Padella (46′ Pasini), Bellich (46′ Corradi); Begic (46′ Oviszach), Zonta (46′ Jimenez), Cataldi (64' Manfredonia), Scarsella (46′ Talarico), Dalmonte (64' Favero, 75' Djibril); Rolfini (46′ Giacomelli), Ferrari (46′ Alessio, 80' Busatto). All. Baldini
Milan (4-2-3-1): Maignan; Calabria, Kalulu, Tomori, Hernandez; Bennacer, Tonali (51' Krunic); Messias, Diaz (75' De Ketelaere), Leão; Rebic. All. Pioli