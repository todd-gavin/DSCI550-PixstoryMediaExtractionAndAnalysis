Retroscena svelato dal Corriere dello Sport su Cristiano Ronaldo. L'agente del campione portoghese aveva offerto il suo assistito a Milan e Inter a inizio estate. Entrambe le squadre milanesi però hanno spedito la proposta al mittente ringraziando ma dicendo di non essere interessate.

All'epoca dei fatti entrambi i club erano in trattativa per Lukaku e De Ketelaere e non avevano comunque intenzione di pagare un ingaggio da oltre 20 milioni di euro a stagione a Ronaldo, più una trentina di milioni per il cartellino. Quindi le proposte non sono nemmeno state prese in considerazione. Ronaldo invece avrebbe gradito entrambe le destinazioni visto che avrebbe giocato la Champions League qualunque delle due squadre avesse accettato.

Cristiano Ronaldo sembra essere ormai costretto a rimanere al Manchester United dopo i no di Chelsea, Psg, Atletico Madrid e Monaco. Resta in piedi l'ipotesi Sporting Lisbona ma l'ingaggio del portoghese è un ostacolo.