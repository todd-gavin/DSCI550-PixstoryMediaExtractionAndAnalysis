പ്രതാപ് പോത്തൻ എന്ന സിനിമ വിസ്മയം വിടവാങ്ങി..സിനിമാ ലോകത്ത് തന്റേതായ വ്യക്തി മുദ്ര പതിപ്പിച്ച ഇദ്ദേഹം ധാരാളം സിനിമകൾ സംവിധാനം ചെയ്യുകയും ഒട്ടനവധി സിനിമകളിൽ അഭിനയിക്കുകയും ചെയ്തിട്ടുണ്ട്.അദ്ദേഹത്തിന്റെ എനിക്കേറ്റവും പ്രിയപ്പെട്ട സിനിമകളിലൊന്നാണ് 'അയാളും ഞാനും തമ്മിൽ '. എത്ര തന്മയത്വത്തോടെയാണ് അയാൾ ആ കഥാപാത്രം ചെയ്തു വെച്ചിരിക്കുന്നത് എന്ന് അതിശയിച്ച് പോയിട്ടുണ്ട്.എത്ര സൗമ്യ ഭാവത്തോടെയാണ് അദ്ദേഹം സിനിമയിലെ പൃഥ്വിരാജിന്റെ കഥാപാത്രത്തെ സമീപിക്കുന്നത് എന്ന് നോക്കിയാൽ തന്നെ, ആ കഥാപാത്രത്തോട് അദ്ദേഹം പുലർത്തിയ നീതി നമുക്ക് മനസിലാക്കാൻ സാധിക്കും. അത്രമേൽ ആഴത്തിലാണ് ആ കഥാപാത്രം എന്റെയുള്ളിൽ പതിഞ്ഞിരിക്കുന്നത്. മറ്റാർക്കും പകരം വെക്കാനാവാത്ത വിധം മനോഹരമായാണ് ആ വേഷം കൈകാര്യം ചെയ്യപ്പെട്ടത്. ഒരു സിനിമ കൊണ്ട് തന്നെ അത്രമേൽ പ്രിയപ്പെട്ട നടനായി മാറിയ ആളാണ് അദ്ദേഹം. ത്രീ ടോട്ട്സ്,ബാംഗ്ലൂർ ഡേയ്‌സ്, ഇടുക്കി ഗോൾഡ് തുടങി അദ്ദേഹത്തെ ഇഷ്ടപ്പെടാൻ ഒട്ടനവധി സിനിമകളുണ്ട്. ഇനിയും മുഴുവനാകാത്ത ധാരാളം കഥാപാത്രങ്ങൾ ബാക്കി വെച്ചായിരിക്കും അദ്ദേഹം വിടവാങ്ങിയത്.ആ മഹാമനുഷ്യന്റെ ഓർമ്മകൾക്ക് മുൻപിൽ ഒരുപിടി പുഷ്പങ്ങളോടെ ബാഷ്പാഞ്ജലി അർപ്പിക്കുന്നു.