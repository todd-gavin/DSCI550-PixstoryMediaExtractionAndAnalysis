Arriva la terza medaglia per l'Italia nelle Olimpiadi di Pechino 2022. A vincerla è Dominik Fischnaller, terzo nella gara di slittino maschile. Grande gioia per Armin Zoeggeler, mito vivente della disciplina e ora allenatore azzurro.
Fischnaller oggi ha mantenuto il sangue freddo, conservando il terzo posto occupato dopo le due manche di ieri nonostante la pressione di un atleta di livello come il tedesco Felix Loch. 
La medaglia d'oro è andata a un altro tedesco, il 35enne Johannes Ludwig, che ha preceduto l'austriaco Wolfgang Kindl. Undicesimo posto per l'altro italiano in gara, il giovane Leon Felderer.