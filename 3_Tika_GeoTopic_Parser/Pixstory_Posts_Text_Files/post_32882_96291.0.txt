Si aprono domani a Ginevra (Svizzera) i mondiali di curling misto, nella stagione che ha regalato uno storico bronzo iridato al team maschile guidato da Joel Retornaz non più tardi di qualche settimana, e soprattutto l'oro olimpico proprio nel curling misto grazie a Stefania Constantini e Amos Mosaner. E proprio Mosaner dovrà rinunciare per infortunio alla prima uscita da campione olimpico nella sua disciplina. La FISG ha annunciato che sarà il giovane Sebastian Arman ad affiancare la Constantini.