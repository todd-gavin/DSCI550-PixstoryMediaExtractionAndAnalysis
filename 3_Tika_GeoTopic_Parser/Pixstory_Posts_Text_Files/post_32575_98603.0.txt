Con una rete di Bonazzoli su rigore al 7' minuto, e una di Simone Verdi al 67' (in risposta alla rete di Henry per gli ospiti al 58'), la Salernitana batte 2-1 nello scontro diretto il Venezia e si porta per la prima volta nella stagione fuori dalle sabbie mobili della retrocessione. La squadra di Nicola, tra le più in forma dell'intera Serie A con 4 successi e un pareggio nelle ultime 5 partite, raggiunge quota 29 punti e supera il Cagliari (28), mettendo 4 punti tra sé e il Genoa (25) e condannando praticamente il Venezia (22) alla Serie B.