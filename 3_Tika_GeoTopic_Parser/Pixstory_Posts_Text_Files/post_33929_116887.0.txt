Dopo una lunghissima trattativa, Ángel Di María è un nuovo giocatore della Juventus a tutti gli effetti. 

Tanta, tantissima attesa da parte dei tifosi per il Fideo: prova ne è il fatto che ben 6 mila persone si siano connesse su un portale dedicato al tracking dei voli aerei per seguire la tratta di un Cessna 560 XL partito da Parigi Bourget con direzione Torino: il volo privato di Di María, atterrato poco più tardi delle 22:30. 

L’argentino è arrivato nel capoluogo piemontese proprio nella serata di giovedì, poi visite mediche, ufficialità e primi autografi l’indomani al J Medical.