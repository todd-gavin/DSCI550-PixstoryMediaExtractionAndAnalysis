Gara-4 delle finali NBA sancisce il riequilibrio della finale del campionato di basket più noto del mondo. Dopo aver perso in casa gara-1, poi pareggiato sempre in casa la serie e aver perso in trasferta gara-3, Golden State Warriors espugna il TD Garden di Boston e vince gara-4 107-97 riportando la serie in perfetto equilibrio. Il mattatore della serata, neanche a dirlo, è stato uno spaziale Steph Curry che ha chiuso con 43 punti a referto! Il match è rimasto in equilibrio fino al terzo quarto, poi nel quarto l'allungo decisivo dei Warriors che vale il 2-2 nella serie. I migliori di Boston sono stati Tatum (23pt) e Brown (21pt), mentre oltre all'incontenibile Curry, sulla partita hanno pesato anche i punti di Thompson (18) e i rimbalzi di un immarcabile Wiggins (16, più 17 punti). Gara 5 è in programma a San Francisco martedì prossimo.