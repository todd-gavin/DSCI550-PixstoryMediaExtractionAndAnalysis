Con l'arrivo di Paul Pogba, la Juventus si trova al momento con ben 10 centrocampisti in rosa. Dopo aver riportato a Torino il francese, l'obiettivo diventa ora sfoltire la rosa in questo settore, alleggerendo il monte stipendi. Uno dei nomi, ancora una volta, finiti sul mercato è quello del gallese Aaron Ramsey. Dopo l'esperienza in Scozia al Glasgow Rangers, l'ex Arsenal è finito nel mirino del Galatasaray. Stando a quanto riporta lo Scottish Daily Express, la destinazione non è però gradita a Ramsey, il quale vorrebbe giocare in una squadra di un campionato di livello maggiore. Un problema da risolvere in fretta per la Juventus, squadra nella quale il giocatore non avrà spazio.