Sadio Mané, attaccante del Liverpool e da qualche giorno anche vincitore della Coppa d'Africa con il suo Senegal, si è reso autore di un gesto molto bello verso la famiglia di un ragazzo camerunese vittima di un incidente stradale. Il giocatore, costretto a ricorrere a una visita in ospedale proprio durante il torneo vinto dalla sua nazionale, ha conosciuto la storia di questo giovane paziente ricoverato dopo essere stato investito da una motocicletta e con diverse ossa rotte. Dopo aver incontrato i genitori e aver appreso che senza un'operazione non ci sarebbero state speranze per il ragazzo, Manè si è offerto di pagare la somma che altrimenti la famiglia non avrebbe saputo come rimediare, circa 400 mila FCFA. L'attaccante è rientrato con la sua nazionale e ha fatto conquistare al Senagal la Coppa d'Africa per la prima volta nella sua storia.