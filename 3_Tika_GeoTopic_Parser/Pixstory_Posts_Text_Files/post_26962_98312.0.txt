Emma Corrin in occasione del Met Gala ha indossato un ensemble MiuMiu realizzato su misura.
Il look dell’attrice di The Crown consisteva in una lunga giacca oversized in lana marrone a quadri con alcuni ricami, un gilet e degli shorts sartoriali neri. Una scelta insolita vista la grande presenza di abiti da sera principeschi che solitamente popolano le scale d’ingresso del Metropolitan Museum ma senz’altro in linea con lo stile personale sofisticato e androgino di Corrin.