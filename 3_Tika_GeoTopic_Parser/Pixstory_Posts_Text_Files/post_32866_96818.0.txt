Prosegue la marcia dell'Italia ai mondiali di doppio misto in corso a Ginevra. Dopo i successi di sabato su Giappone (10-3) e Nuova Zelanda (10-1), è arrivato anche il successo in rimonta contro la Corea del Sud per 7-5 di Stefania Constantini e Sebastiano Arman nella giornata di domenica. Oggi, si sono aggiunti altri due successi, per 8-3 contro la Danimarca e, soprattutto, per 9-7 con l'Estonia. In virtù di questa vittoria gli azzurri (campioni olimpici della disciplina anche se a Tokyo gareggiò Amos Mosaner, oggi infortunato, al posto di Arman) sono in testa al gruppo A con 5 successi e zero sconfitte, davanti alla Svizzera (4-1) e a Svezia, Giappone e Norvegia (3-2). In programma domani il match con la Svezia.