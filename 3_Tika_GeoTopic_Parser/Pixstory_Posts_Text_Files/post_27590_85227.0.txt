Chi ha detto che essere pilota di Formula 1 rende impossibile dedicarsi ad altri impegni, magari di natura imprenditoriale? Fernando Alonso, da questo punto di vista, è un vero esempio: dopo aver fondato il suo Circuito e Museo nei pressi di Oviedo, la città che gli ha dato i natali, l’asturiano si è poi buttato nel mondo della moda con il brand Kimoa. Da oggi, sarà anche manager di giovanissimi talenti dell’automobilismo vista la nascita di A14 Management, l’azienda che si propone di dare consigli e gestire la carriera dei campioni del futuro anche sul piano dell’allenamento fisico. Già due i baby che Alonso e i suoi soci seguiranno: il 21enne 
francese Clement Novalak e il 16enne bulgaro Nikola Tsolov. 

Foto: Twitter A14Management