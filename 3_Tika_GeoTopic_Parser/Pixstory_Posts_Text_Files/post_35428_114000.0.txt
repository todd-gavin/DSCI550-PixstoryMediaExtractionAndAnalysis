"Questo è il primo anno senza coppe europee, vorrà dire che ci concentreremo di più sul campionato e sulla Coppa Italia. La palla mi è mancata tanto, ma dopo una settimana dall’intervento all’ernia inguinale ho seguito il programma della società e ho recuperato tanto da ripresentarmi al lavoro più in forma di molti altri compagni... Sono già alla settima stagione, gli anni passano veramente in fretta ma qui a Bergamo la mia famiglia e io stiamo benissimo. Sono arrivati due nuovi direttori sportivi, c’è voglia di ripartire. Gli obiettivi sono quelli che dice il presidente, prima la salvezza e poi vediamo. Io mi sono ricaricato due-tre settimane in Olanda prima di andare al mare. Adesso sono carico più che mai”. Con queste parole il centrocampista olandese dell’Atalanta ha voluto mandare un messaggio chiaro a tutti i tifosi e al campionato.