Dopo la prima e interlocutoria sessione diurna, è Max Verstappen a brillare sotto la luce dell'impianto di illuminazione artificiale della pista di Sakhir. Il campione del mondo in carica ha infatti ottenuto il miglior tempo in 1:31.936 al termine della simulazione qualifica con gomme Soft, precedendo di soli 87 millesimi la Ferrari di Charles Leclerc. E se l'olandese è apparso molto molto forte anche nei long run in assetto da gara - a cui i due piloti di Maranello non hanno partecipato se non per una manciata di giri poco indicativi - la Ferrari si conferma comunque temibile con il terzo posto di Carlos Sainz. Più indietro, invece, la Mercedes: se Russell è quarto, Hamilton è soltanto nono a 1.2 secondi dal grande rivale della passata stagione. Domani PL3 a partire dalle 13.00 italiane, con qualifiche alle 16.00