Il Milan chiama a raccolta i suoi tifosi e con una promozione cercherà di riempire il più possibile il Meazza nella sfida contro l'Udinese. Complice l'orario della partita e il giorno (venerdì alle 18.45) e l'aumento della capienza da 50% a 75%, l'obiettivo della società è di avere 60mila spettatori che possano spingere la squadra e mantenere la testa della classifica. 

In totale sono 11 i settori in cui è acquistabile il biglietto per la partita: Poltroncine Arancio, Arancio Centrale e Arancio Centrale X; Secondo Rosso Centrale e Laterale; Secondo Arancio Centrale e Laterale; Secondo Verde; Terzo Rosso Centrale e Laterale; Terzo Blu. La promozione prevede che chi acquisti un biglietto intero, un biglietto Under 30 o Over 60 avrà diritto fino a un massimo di 3 biglietti aggiuntivi, al prezzo di 1 euro ciascuno.