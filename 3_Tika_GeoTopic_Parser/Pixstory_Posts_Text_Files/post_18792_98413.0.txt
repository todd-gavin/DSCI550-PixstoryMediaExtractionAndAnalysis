La notizia ha del clamoroso e, anche se mancano le ufficialità, i tifosi iniziano a sognare. Andriy Shevchenko sarebbe interessato all'acquisto del Pescara. O meglio, sarebbe a capo di un gruppo di imprenditori interessati al club che, oggi, milita in serie C e si giocherà i playoff già nel prossimo week end.

Da quanto si dice Sheva sarebbe già in città e avrebbe anche già incontrato Daniele Sebastiani. Prova che l'ex campione del Milan sia effettivamente in zona la si potrebbe avere nella partita di playoff contro il Gubbio.

L'acquisto del Pescara passerebbe dal comprare la maggioranza della società. Per il momento si sa poco di dettagli, ma tanto basta, come detto prima, per fare sognare i tifosi.