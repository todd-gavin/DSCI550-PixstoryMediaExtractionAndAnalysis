La Jumbo-Visma di Wout Van Aert e soprattutto della maglia gialla (e a pois) di Jonas Vingegaard ha messo le mani sull’edizione 2022 del Tour de France. Al quinto successo in 19 tappe, per la squadra olandese si è imposto oggi Cristophe Laporte, fuggitivo della prima ora che non si è rialzato sentendo l’arrivo del gruppone pronto alla volata e, invece, ha rilanciato la sua azione d’attacco precedendo di una manciata di metri i 
velocisti. Il francese interrompe così il digiuno del ciclismo transalpino, che durava dalla prima tappa dell’edizione 2021 (quando trionfò Alaphilippe). Non cambia niente, ovviamente, nella generale, con Vingegaard che mantiene i 3’21” di vantaggio su Tadej Pogacar in attesa della cronometro di 40.7 km che, domani, salvo clamorose sorprese, assegnerà al danese la vittoria finale. 

Foto: Instagram letourdefrance