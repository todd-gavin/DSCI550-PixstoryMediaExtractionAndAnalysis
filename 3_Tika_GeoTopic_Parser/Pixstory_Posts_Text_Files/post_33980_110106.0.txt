Fuori rosa da marzo per un alterco con l'allenatore ad interim Ismail Kartal, che ne aveva criticato la forma fisica, Mesut Özil lascerà sicuramente il Fenerbahçe. Nel suo futuro, però, oltre ad un altra squadra di calcio - e non è da escludere che possa arrivare addirittura il ritiro - potrebbe esserci il gaming.

Da tempo vicino al mondo degli eSports, il trequartista tedesco ha un suo team, l'M10 eSports, e una gaming house in Germania. Nel tempo libero dedica parecchio tempo ai videogiochi, forse troppi per un atleta del suo calibro: il portale 'Wasted on Fortnite', consultandone il tempo di utilizzo del famoso Battle Royal, rivelò che Özil nel 2018 aveva giocato in media 5 ore al giorno. 

Il suo agente Erkut Sogut ha confermato: «Mesut è davvero bravo a giocare a Fortnite. Non mi stupirei se in futuro diventasse un pro player».