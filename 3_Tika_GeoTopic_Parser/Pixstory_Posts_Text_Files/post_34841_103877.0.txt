Manca l'ufficialità ma le firme sono state messe. La maggioranza del Milan cambia proprietà, passando dal fondo Elliott a RedBird, con una valorizzazione della società pari a 1,3 miliardi. Il nuovo azionista di riferimento sarà Gerry Cardinale, mentre Elliott rimarrà con una quota di minoranza in società.

Per il Milan non è il primo passaggio di proprietà. Negli ultimi anni infatti è passato dalla decennale e vincente gestione di Silvio Berlusconi a quella, nel 2017, del fondo di Singer, con l'inadempiente Li Yonghong a cui, nel luglio del 2018, era subentrato il fondo Elliott.

In attesa dell'ufficialità dell'operazione, il nuovo proprietario sta già programmando gli incontri con Massara e Maldini per parlare della prossima stagione. In più ha già visitato una zona a Sesto San Giovanni dove potrebbe nascere il nuovo stadio del Milan in caso non si potesse utilizzare la zona di San Siro.