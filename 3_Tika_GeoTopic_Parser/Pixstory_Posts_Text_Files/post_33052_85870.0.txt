Al meeting indoor di Belgrado, Marcell Jacobs va incontro a una falsa partenza in finale e getta alle ortiche la quarta vittoria stagionale. Ci pensa la fresca primatista italiana Zaynab Dosso a vendicarlo, vincendo i 60 femminili in 7"21. Record italiano nel lancio del peso con l'italoamericano Nick Ponzio che spedisce la boccia a 21,61 metri, due centimetri in più del vecchio primato di Leonardo Fabbri. In campo internazionale, i riflettori del meeting sono tutti pre Armand Duplantis. "Mondo", così com'è soprannominato il campione svedese, ha ritoccato il suo stesso record del mondo nel salto con l'asta portandolo a 6,19 metri.