Ai microfoni della UEFA, Tammy Abraham si è raccontato a lungo parlando del suo passato al Chelsea e del suo arrivo alla Roma: "Adoro la città! Non dimenticherò mai quest'esperienza e venire qui è stato un sogno che si è avverato. 

Sono cresciuto in Inghilterra, ma volevo conoscere una cultura diversa. Vedo la storia della città, mi godo il buon cibo, vivo bene ogni minuto. 

Ogni giorno passo davanti al Colosseo, da piccolo ne sentivo sempre parlare. Quando sono entrato per la prima volta all'Olimpico, ho detto 'Wow!'. Davvero ho provato una sensazione incredibile.

Fin dal primo giorno mi sono innamorato di Roma, della squadra e dei tifosi: mi sono sentito a casa. Ora, spero di vincere la Conference League.

Roma mi ha reso una star: voglio dimostrare al mondo di cosa sono capace. Avevo bisogno di ritrovare fiducia nei miei mezzi: al Chelsea ero il primo ad arrivare all'allenamento e l'ultimo ad andarsene, eppure non vedevo mai il campo".