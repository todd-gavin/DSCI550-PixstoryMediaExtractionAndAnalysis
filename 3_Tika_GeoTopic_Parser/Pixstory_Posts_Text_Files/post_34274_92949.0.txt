Intervistato al termine di Napoli-Fiorentina, Vincenzo Italiano ha commentato così la vittoria della Viola: “La squadra sta facendo qualcosa di grandissimo. Ha ripetuto la prestazione di San Siro, non è facile arrivare qui con uno stadio pieno e tenere testa al Napoli con coraggio. Non devi lasciare la partita in mano a loro, oggi siamo stati anche cinici oggi con freddezza sotto porta. Se continui a fare gare come questa è chiaro che devi alzare l'asticella. Staremo a vedere dove ci piazzeremo a fine campionato, vogliamo rimanere in questa zona di classifica. Non dobbiamo sbagliare gli aggiustamenti che andremo a fare su questa squadra, cercheremo di aggiungere qualche ciliegina al lavoro che stiamo facendo”.