Si infiamma la corsa per lo Scudetto 2021-2022. Dopo le vittorie di Juventus e Inter, nella domenica della 32esima giornata del campionato di Serie A, è arrivata la stecca di Napoli e Milan. I partenopei, nel match delle 15.00, hanno perso in casa per 2-3 contro una Fiorentina bella e concreta, mentre i rossoneri hanno pareggiato a reti bianche a Torino nel posticipo serale. Continuano a correre anche Roma e Lazio: i giallorossi hanno sconfitto 2-1 la Salernitana mentre, a Genova, i biancocelesti di Sarri hanno travolto 4-1 il Genoa. Vittorie anche per Sassuolo, in grado di battere 2-1 l’Atalanta, e Udinese, capaci di espugnare il Penzo di Venezia. Stasera, chiude il programma Bologna-Sampdoria.

Foto: Instagram torinofc1906