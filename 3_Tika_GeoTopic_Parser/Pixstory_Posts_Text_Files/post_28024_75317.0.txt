Si è chiusa con un pareggio per 0 a 0 la partita di cartello della ventitreesima giornata del campionato di calcio di Serie A. Alla fine, Milan e Juventus non si sono fatte male, raccogliendo un punto a testa sul difficile terreno di gioco di San Siro. Un risultato che chiaramente fa sorridere più che altro l’Inter, che resta a +4 sui cugini e si candida sempre più seriamente per concedere il bis dello scudetto vinto nella passata stagione. Sorride però anche il Napoli che, con il successo sulla Salernitana di oggi pomeriggio, aggancia i rossoneri al secondo posto in classifica. La serie A torna in campo domenica 6 febbraio, proprio con il derby di Milano come piatto forte di giornata