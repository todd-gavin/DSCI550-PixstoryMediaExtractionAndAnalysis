Cristiano Ronaldo è sempre più ai margini del Manchester United. Incastrato nella sua prigione dorata chiamata ingaggio, per il fuoriclasse portoghese trovare una squadra che se lo possa permettere sembra sempre più difficile. E così, costretto a rimanere nei Reds, pur di isolarsi avrebbe iniziato anche a mangiare da solo in mensa. Così riporta il Daily Star.

Intanto ha subito la strillata di Ten Hag dopo la pesantissima sconfitta contro il Brentford per 4-0. Uno United così non si vedeva da decine di anni e sotto accusa ci sono in primis i big della squadra, tra cui Ronaldo.

Per punizione il tecnico olandese ha revocato il giorno di riposo e iniziato già a preparare la prossima sfida di campionato, un match complicatissimo. Contro il Liverpool.