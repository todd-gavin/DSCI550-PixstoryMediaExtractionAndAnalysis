Ieri sera si è tenuto l’evento più attesto da qualche mese a questa parte nel mondo della moda: si è tenuta la sfilata di Gucci nel castello medievale in Puglia.
La tenuta del tredicesimo secolo a forma ottogonale ha aperto le porte per raccontare i miti e le leggende che custodisce da secoli attraverso il magico mondo della moda.
Una parata di stars sono arrivate da ogni parte del globo per aggiungersi alle costellazioni che regnavano in cielo e sui capi disegnati da Alessandro Michele.
«Il castello ha misure magiche come sono magiche le misure dei colli delle camicie e le misure delle giacche: mi è sembrato che qui anche la disposizione delle pietre della costruzione racconti la genesi del mio lavoro, ma soprattutto racconti quanto per fare il mio lavoro sia importante mettere insieme delle costellazioni di cose» dice Alessandro Michele, collezionista ed esteta che tra le sale del Castello girava rispettoso e confortato dalla bellezza.
“L’idea della Cosmogonia è nata contemporaneamente alla scelta del luogo. Prima di pensare alla collezione mi è arrivata in ufficio una borsa Gucci appartenuta a Greta Garbo – piccola, con disegni jacquard di ispirazione persiana. Un segnale: voleva dire qualcosa… E mi è venuto in mente che nelle conversazioni quotidiane mi viene detto che quando parlo costruisco costellazioni… In un attimo è arrivata l’idea della collezione e nello stesso tempo la scelta del castello federiciano” prosegue Michele parlando dell’evento più esoterico e affascinante della stagione.