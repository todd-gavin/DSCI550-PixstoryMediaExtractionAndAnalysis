Federica Brignone è di bronzo nella combinata alpina, arrendendosi solamente a due vere polivalenti come le svizzere Michelle Gisin e Wendy Holdener. Dopo un promettente ottavo posto in discesa, la sciatrice milanese è riuscita a recuperare con una splendida manche di slalom, approfittando della caduta della super favorita Michaela Shiffrin, e riuscendo finalmente a domare quella neve che poche soddisfazioni gli aveva dato nei giorni precedenti in discesa e super G. Nel gigante, invece, Federica aveva già vinto un brillante Argento, con cui fa paio il bronzo di oggi e non è finita qui. Sabato è in programma anche la gara a squadre, e assieme ai compagni De Aliprandini, Vinatzer e Bassino, proverà a rimpinguare ancora una volta il suo bottino personale e quello dell'Italia, giunto con il podio di oggi a quota 17 .