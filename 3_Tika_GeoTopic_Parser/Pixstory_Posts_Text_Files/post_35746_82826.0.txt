È tutto fatto in casa Atalanta per l’inserimento di un gruppo di investitori americani, con a capo il noto uomo di sport Stephen Pagliuca. Il Direttore Generale Umberto Marino nella consueta conferenza pre partita ai microfoni di Sky ha fatto luce su alcuni dettagli, spiegando di come la Dea abbia alte ambizioni per il prossimo futuro. Ecco le sue parole: "Prima che investitori sono uomini di sport e questa cosa è fondamentale. I Percassi resteranno in ogni caso alla guida dell'Atalanta e l'obiettivo è essere sempre più forti in Italia e in Europa, senza snaturarci".