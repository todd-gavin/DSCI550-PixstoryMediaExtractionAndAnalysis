Il Gran Premio d'Olanda 2022 è una gara piena di emozioni, che si chiude con una doppietta Ducati firmata Pecco Bagnaia e Marco Bezzecchi! I due ragazzi dell'Academy restano davanti per quasi tutta la gara, grazie anche all'errore di Fabio Quartararo, che dopo una partenza non perfetta, stende Aleix Espargaro e raccoglie il primo zero della stagione. Aleix, invece, riparte dalla 16° posizione e con una rimonta straordinaria, condita da sorpassi eccezionali, arriva quarto, alle spalle di un altro bravissimo, Maverick Vinales, terzo e al primo podio con l'Aprilia! Nei dieci finiscono anche il solito concreto Brad Binder, l'ottimo Jack Miller, un affaticato Jorge Martin e poi, ancora, Mir, Oliveira e Rins. Gara discreta per Enea Bastianini, 11° e Fabio Di Giannantonio, 14°. Fuori dai punti Dovizioso (16°), Marini (17°) e Savadori (20°). Caduto Morbidelli.