Novità dell’estate La Visione di Leonardo, mostra diffusa nella città di Milano con otto installazioni in realtà aumentata, di cui una fruibile al Museo, in dialogo con Leonardo da Vinci. Grazie a una nuova tecnica espositiva che si basa su tecnologie di realtà aumentata, il Museo estende lo spazio museale all’intera città, raccontando Leonardo attraverso l’utilizzo dello smartphone. Scaricando l’app ImaginAR , è infatti possibile individuare i luoghi dove le installazioni sono visibili: Piazza Gae Aulenti, Parco Sempione, Castello Sforzesco, Piazza della Scala, Palazzo Reale, Conca del Naviglio, Darsena e il Museo stesso con l’opera Il Viaggio di un’idea, realizzata dall’artista Lorenzo Fonda e collocata nello spazio antistante il Razzo Vega. 
Tutte le attività dei laboratori, le mostre temporanee e le esposizioni permanenti sono incluse nel biglietto d’ingresso al Museo.