Il mercato della Juventus non è ancora terminato. Sia quello in entrata, ma anche e soprattutto quello in uscita. De Ligt sembra essere sempre più lontano da Torino in direzione estera, magari in Germania a Monaco di Baviera. Il giocatore è arrivato alla Juventus solo un paio di stagioni fa e, dopo una prima annata non ai livelli con cui aveva stupito tutta Europa ai tempi dell'Ajax, ne ha giocata una seconda dove ha preso sempre più le misure agli attaccanti. Non è ancora un leader, ma un giocatore che può diventare importante sì. La Juventus quindi per privarsene vuole almeno 70 milioni di euro o più.

Il Bayern Monaco, fortemente interessato a De Ligt, è venuta due volte a Torino per incontrare la Juventus. Nella fattispecie è venuto il direttore sportivo dei bavaresi Hasan Salihamidzic, ex giocatore anche della Juventus per quattro stagioni. In un'intervista alla Bild ha detto: "Era importante per me che ci sedessimo a un tavolo con i responsabili Arrivabene, Cherubini e Pavel Nedved. Ho giocato alla Juventus per quattro anni, ho un buon rapporto con il club. Abbiamo avuto due colloqui, ora dobbiamo aspettare e vedere cosa succede". Noi siamo in attesa di sapere.