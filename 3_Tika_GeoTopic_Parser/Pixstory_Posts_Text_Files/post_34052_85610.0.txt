Contro la Salernitana, Lautaro Martínez è stato autore di una tripletta. L’argentino è così tornato al gol dopo ben 646 minuti: l’ultima rete messa a segno dal Toro, infatti, risaliva allo scorso 12 gennaio in Supercoppa Italiana contro la Juventus.

Al termine del match, Martínez si è portato a casa il pallone commentando così ai microfondi di DAZN: “Quando ho preso la traversa ho subito pensato che neanche oggi fosse giornata. Sto male quando non segno, io vivo per il gol. Contro il Liverpool possiamo fare l’impresa”.