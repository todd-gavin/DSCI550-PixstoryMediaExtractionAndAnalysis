https://bengali.nenow.in/westbengal/yaswant-sinha-defeated-candidate-for-the-presidency-is-not-returning-to-trinamul
তৃণমূল কংগ্রেসে আর ফিরছেন না রাষ্ট্রপতি পদে সদ্য পরাজিত প্রার্থী যশবন্ত সিন্‌হা। তিনি বললেন, ‘আর কোনও রাজনৈতিক দলে যোগ দেব না।’’ গত বছর অর্থাৎ ২০২১ সালের বছর মার্চ মাসে তৃণমূলে যোগ দিয়েছিলেন যশবন্ত। দলের জাতীয় সহ সভাপতিও হন তিনি।

রবিবার বিষয়টি নিয়ে প্রশ্ন করা হলে তিনি বলেন, “ফলাফল ঘোষণার পরে এই নিয়ে ভাবনা চিন্তা করেছি। স্থির করেছি, আর কোনও রাজনৈতিক দলে যোগ দেব না। রাজনৈতিক দলে যোগ না দিয়েও মানুষের সঙ্গে থাকব। ” যশবন্ত ইঙ্গিত দিয়েছেন, তাঁর তৈরি করা রাষ্ট্রীয় মঞ্চতেই ফের তাঁকে সক্রিয় হতে দেখা যাবে। সেখান থেকে তিনি ‘নিজের কথা’ বলতে পারবেন। এ ছাড়া অন্য কোনও মঞ্চ তৈরি করবেন কি না, তা পরে স্থির করবেন। 