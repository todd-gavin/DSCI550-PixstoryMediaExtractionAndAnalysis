Se n'era parlato tanto nelle ultime settimane e i contatti nelle ultime ore tra Monza e Atalanta si sono intensificati. Matteo Pessina sarà un nuovo calciatore del Monza. Oggi è stato infatti raggiunto un accordo con l'Atalanta per il trasferimento del calciatore. Un grosso affare per i neo promossi in Serie A che si aggira su cifre alte. Parliamo infatti di un prestito con obbligo di riscatto legato alla salvezza del Club per un totale di 15 milioni di euro. Il giocatore svolgerà le visite mediche nella giornata di mercoledì per siglare poi successivamente il contratto che lo legherà ai brianzoli.