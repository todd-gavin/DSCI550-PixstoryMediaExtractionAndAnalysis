La finale di Champions League quest'anno sarà tra il Liverpool, che ha eliminato il Villareal in semifinale, e il Real Madrid, uscito vincitore dal confronto incredibile con il Manchester City. La partita è un remake della finale del 2018 quando a Kiev i galattici vinsero per 3-1 contro gli inglesi. Quella partita la ricorda bene l'attaccante del Liverpool Mohamed Salah che ha ricordato che "abbiamo un conto da saldare".

Il riferimento è a quella partita, giocata al primo anno dell'attaccante egiziano al Liverpool dopo la parentesi alla Roma, dove Salah dovette uscire alla mezzora per un infortuno alla spalla dopo uno scontro con Sergio Ramos. In quell'occasione le Merengues si imposero per 3-1 ma chissà come sarebbe andata se Salah avesse giocato tutta la partita. Potrà prendersi la rivincita a Parigi, città in cui si giocherà l'ultimo atto di questa Champions League.