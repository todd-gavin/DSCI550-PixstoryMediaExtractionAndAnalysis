Boston Celtics - Milwaukee Bucks 109-86
Boston cancella la sconfitta di gara 1 con un inizio scatenato, portandosi rapidamente in doppia cifra di vantaggio. Celtics addirittura a +25 all'intervallo, trascinati da Jaylen Brown autore alla fine di 30 punti. Bene anche Jayson Tatum con 29 punti e 8 assist. Tra gli ospiti, 28+9+7 punti di Giannis Antetokounmpo.

Memphis Grizzlies - Golden State Warriors 106-101
La seconda partita della serie è una nuova battaglia punto a punto che vede questa volta spuntarla i Grizzlies. Trascinatore ovviamente Ja Morant, autore di 47 punti, 8 rimbalzi e 8 assist in una serata in cui Desmond Bane è limitato da problemi alla schiena. Tra i Warriors altra gran partita di Stephen Curry che mette a referto 27 punti, 9 rimbalzi, 8 assist, 20 punti per Jordan Poole. Male Klay Thompson, autore di soli 12 punti con un insolito 2/12 da 3.