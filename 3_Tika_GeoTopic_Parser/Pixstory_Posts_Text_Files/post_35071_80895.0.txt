Ingredienti

450 gr. di farina 00
15o gr. zucchero
8o gr. olio di semi
1\2 bustina di lievito per dolci
2 uova (1 intero e 1 tuorlo)
buccia grattugiata di 1 limone
125 gr. di yogurt naturale (o alla vaniglia)
1 pizzico di sale
50 gr. rum (facoltativo)
1 barattolo di marmellata
zucchero a velo q.b.

Procedimento
Cominciamo lavando un limone, asciughiamolo bene e grattugiamo la buccia in un piattino, mettendolo poi da parte perché servirà successivamente. Per fare la pasta frolla dobbiamo iniziare setacciando la farina sul piano da lavoro. All'interno ci inseriremo lo zucchero, il lievito, la buccia del limone e il sale. Mescoliamo il composto e poi formiamo una "fontanella" in cui metteremo un uovo intero, un tuorlo (la parte rossa), lo yogurt e l'olio di semi. Ora impastiamo! Dobbiamo ottenere un composto liscio, omogeneo e morbido. Se risulta troppo molle invece aggiungiamo qualche cucchiaio di farina.

Una volta che l’impasto ha la consistenza giusta, lo mettiamo sopra un foglio di carta forno e col matterello facciamo una sfoglia sottile. Allargata la sfoglia siamo pronti per spalmare sopra la marmellata al gusto che più preferite. Ora la parte più difficile ed è qui che serve l'aiuto della carta forno che c'è sotto la sfoglia. Bisogna arrotolare la pasta frolla formando un filone, quindi prendiamo le estremità inferiori del foglio della carta forno e pieghiamole in avanti. La stessa operazione la facciamo con i lembi della parte superiore e la adagiamo sopra alla parte già piegata. Se questa operazione la facessimo senza carta forno rischieremmo di spappolare tutto il composto nella fase di arrotolamento.
 
E' giunto il momento di mettere il nostro dolce nel forno. Prendiamo la carta forno col filone sopra e mettiamola dentro la teglia e inforniamolo nel forno preriscaldato a 200° per circa 30 minuti. Il rotolo è pronto quando sarà ben dorato. A cottura ultimata spegnete il forno e lasciate i biscotti dentro a riposare per circa 5' minuti. Dopo di che tiriamo fuori dal forno la teglia, lasciamo intiepidire il filone e tagliamolo a fette, della larghezza di circa 2 dita. Spolverizzate con lo zucchero a velo…