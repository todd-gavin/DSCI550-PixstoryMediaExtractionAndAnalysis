വൈകുന്നേരങ്ങളിൽ കായലരികത്ത് കാറ്റും കൊണ്ടിരുന്നാൽ കിട്ടുന്ന വല്ലാത്തൊരു വൈബ് ഉണ്ട്. ഡിപ്പാർട്മെന്റ് ഭേദമന്യേ ഞങ്ങളെല്ലാവരും കൂടിയിരുന്ന് കഥ പറഞ്ഞ്,ചിലപ്പോഴൊക്കെ കായലരികത്ത് കെട്ടിയിട്ടിരിക്കുന്ന തോണിയിൽ കയറി ഇരുന്ന് സൂര്യാസ്തമയവും കണ്ട് ഒടുക്കം ക്യാന്റീനിൽ നിന്ന് കാപ്പിയും കുടിച്ചാണ് ഞങ്ങൾ ഹോസ്റ്റലുകളിലേക്ക് പിരിയാറ്.കോളേജിലെ മടുപ്പിക്കുന്ന ക്ലാസ്സുക്കൾക്കിടയിൽ മനോഹരമായ സായാഹ്നനങ്ങളെ കുറിച്ചുള്ള ഓർമ്മകളും അവ ചിലവഴിക്കാൻ പോകുന്നതിന്റെ സന്തോഷവും പേറിയാണ് സമയം നീക്കുന്നത്. അത്രമേൽ ഞങ്ങളുടെ ഹൃദയത്തിൽ പതിഞ്ഞ് കിടക്കുന്നു കയലോരത്തെ വൈകുന്നേരങ്ങൾ.