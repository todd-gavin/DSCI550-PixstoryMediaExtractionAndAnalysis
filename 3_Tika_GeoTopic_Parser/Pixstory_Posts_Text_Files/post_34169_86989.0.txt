Nella conferenza post-partita, Thiago Motta ha analizzato così la partita vinta 2-0 dal suo Spezia contro il Cagliari: 
“Sono contento e si vede, abbiamo fatto una buona partita, abbiamo avuto una vittoria importante. Sono contento perché abbiamo vinto da squadra, dal primo all'ultimo uomo e minuto. L'atmosfera era bellissima, come deve essere per una squadra come noi che stiamo giocando un campionato difficile. Oggi è una vittoria, vedremo le prossime. Bravi i ragazzi, non si sono tirati giù dopo un rigore sbagliato. Il primo è stato Verde che ha continuato ad attaccare e difendere, con energia e voglia, dando il meglio perché è un ragazzo altruista e sempre attento al gruppo. Uno trascina l'altro, capiamo il momento contro una squadra che da abitudine difende bene e siamo stati molto bravi a capire i momenti. 
Se è staro il miglior Spezia della stagione? Abbiamo fatto anche partite in cui potevamo avere una ricompensa migliore. Oggi sono contento come in tante altre partite, per atteggiamento, spirito e sono molto contento. Abbiamo un giorno per godercela, poi penseremo alla prossima".