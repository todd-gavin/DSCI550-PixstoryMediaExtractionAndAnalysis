Serie A, le partite di oggi: attesa per il big match Juve-Roma

Dopo la sorprendente vittoria della Lazio, che ha travolto in casa per 3-1 l’Inter, la Serie A torna in campo 
oggi, sabato 27 agosto 2022, per altri quattro anticipi della terza giornata del campionato di calcio. Grande 
attesa soprattutto per il big match di giornata, Juventus-Roma, che vede il ritorno di Paulo Dybala all’Allianz 
Stadium di Torino: appuntamento per le 18.30, con la squadra di Allegri che sfida i giallorossi di José 
Mourinho. Stesso orario in cui scenderà in campo il Torino, impegnato contro la Cremonese ancora a caccia 
dei primi punti stagionali. Alle 20.45 sarà poi la volta di altri due incontri: a San Siro, il Milan campione d’Italia 
in carica ospita infatti il Bologna di Mihajlovic, mentre lo Spezia riceverà il Sassuolo. 

Foto: Instagram @officialasroma