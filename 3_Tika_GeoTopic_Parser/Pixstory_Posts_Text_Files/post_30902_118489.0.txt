Charles Leclerc ha conquistato la pole position del GP Francia. Grande prestazione del pilota della Ferrari che ha rifilato oltre 3 decimi al rivale Max Verstappen. La Rossa è apparsa in ottima forma anche con Carlos Sainz, autore del miglior tempo nella Q2, prima di sacrificarsi dando la scia a Leclerc nella decisiva Q3. questo perché lo spagnolo domani sarà retrocesso in ultima fila, avendo sostituito la power unit. In seconda fila troviamo la seconda Red Bull di Sergio Perez e la Mercedes di Lewis Hamilton che si conferma in un buon momento di forma. Terza fila tutta britannica con Lando Norris e George Russell, mentre Fernando Alonso partirà settimo. Retrocesso in fondo alla griglia di partenza anche Kevin Magnussen per lo stesso motivo di Sainz: lo spagnolo scatterà dalla diciannovesima piazzola, il danese dalla ventesima. Semaforo verde alle 15 di domenica.