L'allenatore del Napoli, Luciano Spalletti, ha parlato del clamoroso rumor di mercato che vede il nome di Cristiano Ronaldo affiancato a quello della formazione partenopea: "Vorrei vedere chi rinuncerebbe ad allenare Ronaldo e avere poi la possibilità di discuterne per la vita. Parlando con De Laurentiis mi ha detto di non aver ancora ricevuto niente di concreto. Mancano pochi giorni, la vedo dura fare una operazione del genere". L'arrivo del portoghese porterebbe all'addio di Victor Osimhen. Spalletti ritiene entrambi gli attaccanti due giocatori in grado di decidere le partite: "Quando si tratta di campioni del genere, non è mai un problema. Se parliamo del portoghese è uno che le cose le risolve, anche da solo. È uno che ha vinto più Champions, ha segnato più di tutti. Con questi giocatori non c’è problema. Così come non ce ne sono con Osimhen".