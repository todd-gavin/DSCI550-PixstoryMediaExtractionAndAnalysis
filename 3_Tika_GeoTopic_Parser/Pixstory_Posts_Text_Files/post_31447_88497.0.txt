‘’Taluni dicono che prima vi furono le Tenebre e dalle Tenebre emerse il caos. Da un'unione tra le Tenebre dalle Caos nacquero la Notte, il Giorno, Erebo e l’Aria. Da un'unione tra la Notte ed Erebo nacquero il Fato, la
vecchiaia, la Morte, L'Assassinio, la Continenza, il Sonno, i Sogni, la Discordia, la Miseria, l'Ira, la Nemesi, la Gioia,l’Amicizia, la Pietà, le Tre Moire e le Tre Esperidi. Da Un'Unione tra l'Aria e il Giorno nacquero la Madre Terra, il Cielo e il Mare. Da un'unione tra l'Aria e la Madre Tetra nacquero il Terrore, la Destrenza, la Collera, la Lite, Il Giuramento, la Vendetta, l’Intemperanza, l'Alterco, il Trattato, la Paura, il Valore, la Battaglia; e anche Oceano, Metide e gli altri Titani, Tartaro e le tre Erinni o Furie. Da un'unione tra la Terra e il Tartaro nacquero i Giganti. Da un'unione tra il Mare e i suoi Fiumi nacquero le Nereidi. Non esistevano però uomini mortali; finché Prometeo, con il consenso della dea Atena, non Ii formò a immagine e somiglianza degli dèi impastando la creta con l'acqua del Panopeo, fiume della Focide; Atena soffiò in essi la vita. Altri dicono che il Dio di Tutte le Cose, separò la terra dal cielo, le acque dalla terra e la parte superiore dell'aria dall'inferiore. Dopo aver separato l'uno dall'altro anche gli elementi, li dispose nell'ordine che ancor oggi si osserva. Divise la terra in zone, alcune molto calde, altre molto fredde, altre temperate; la modellò in pianure e montagne, la rivestì di erba e di alberi. Sopra di essa pose il firmamento scintillante di stelle e assegnò la loro direzione ai quattro venti. Popolò inoltre le acque con pesci, la terra con animali, il cielo con il sole, la luna e i cinque pianeti. Infine creò l'uomo che, unico tra tutti gli animali, alza la faccia verso il cielo e osserva il sole, la luna e le stelle; Prometeo, figlio di Giapeto, ha modellato il corpo dell'uomo con acqua e creta e che certi vaganti elementi divini, sopravvissuti alla Prima Creazione, gli abbiano infuso l'anima.’’
Fonte: i miti greci, dei ed eroi in omero (volume 1), Robert Graves