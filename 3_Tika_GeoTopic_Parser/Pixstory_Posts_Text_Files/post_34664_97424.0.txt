Da Greensboro, Stati Uniti, arriva un nuovo record mondiale nei 50 metri dorso. A stabilirlo è stato il ventunenne Hunter Armstrong durante i campionati mondiali di nuoto. Il cronometro si è fermato a 23,71 secondi, quasi dieci decimi in meno del precedente record fatto registrare a Budapest nel 2021 dal russo Kliment Kolesnikov durante i campionati europei.

"È qualcosa che ho sempre voluto e sono al settimo cielo in questo momento”, ha detto dopo la gara da record. Armstrong si era messo in mostra già la scorsa estate alle Olimpiadi di Tokyo vincendo la medaglia d’oro con la staffetta mista 4x100.