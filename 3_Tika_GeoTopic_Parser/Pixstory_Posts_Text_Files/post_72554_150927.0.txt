5 ജി സേവനങ്ങൾക്ക്(5G Services) പ്രധാനമന്ത്രി നരേന്ദ്ര മോദി(Narendra Modi) ഇന്ന് തുടക്കമിടും. ദില്ലിയിൽ(Delhi) നടക്കുന്ന ഇന്ത്യ മൊബൈൽ കോൺഗ്രസ് ഉദ്ഘാടനം ചെയ്യുന്നതിനൊപ്പമാകും മോദി 5 ജി സേവനങ്ങൾക്ക് തുടക്കമിടുക. ആദ്യഘട്ടത്തിൽ രാജ്യത്തെ പ്രധാന 13 നഗരങ്ങളിലാണ് സേവനങ്ങൾ ലഭിക്കുക.
ഇതിൽ, കേരളത്തിലെ നഗരങ്ങൾ ഉൾപ്പെട്ടില്ല.സേവനങ്ങൾ ഉപഭോക്താകൾക്ക് താങ്ങാവുന്ന നിരക്കിലാണെന്ന് ഉറപ്പ് വരുത്തുമെന്നും ഐ ടി മന്ത്രാലയം
വ്യക്തമാക്കിയിട്ടുണ്ട്.
2023 അവസാനത്തോടെ രാജ്യത്തിന്റെ എല്ലാ ഭാഗങ്ങളിലും 5ജി എത്തുമെന്നാണ് പ്രതീക്ഷിക്കുന്നത്. ദീപാവലിക്ക് ദില്ലി, മുംബൈ, ചെന്നൈ, കൊൽക്കത്ത, എന്നീ പ്രധാന നഗരങ്ങളിൽ 5 ജി എത്തുമെന്ന് റിലയൻസ് പ്രഖ്യാപിച്ചിട്ടുണ്ട്. എയർടെല്ലും വി ഐ യും 5 ജി ഉടൻ തുടങ്ങാനുള്ള ഒരുക്കത്തിലാണ്.