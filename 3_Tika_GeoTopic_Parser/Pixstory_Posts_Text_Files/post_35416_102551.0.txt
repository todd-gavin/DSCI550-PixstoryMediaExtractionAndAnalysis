A poche ore dalla finale di Conference League continuano le brutte notizie da Tirana per quanto riguarda l’ordine pubblico. Nel corso della giornata si sono infatti susseguiti scontri in città fra le due tifoserie e alcuni ristoratori sostengono che dei tifosi romanisti abbiano preso persino dei coltelli da carne dai ristoranti dove mangiavano per poterli usare negli scontri. Numerosi sono stati i feriti, tra cui anche degli agenti di polizia e l persone provenienti da Roma. Nessuno di loro risulta però essere in gravi condizioni. Oltre 80 tifosi sono stati poi rimandati in Italia e alle ore 16 è scattata l’allerta vera e propria con il movimento dei sostenitori di entrambe le squadre diretti verso lo stadio.