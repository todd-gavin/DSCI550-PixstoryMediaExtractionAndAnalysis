Carlos Alcaraz non si ferma più, dopo aver battuto le due leggende Rafael Nadal e Novak Djokovic, in finale del Masters 1000 di Madrid il 19enne spagnolo si è sbarazzato in due set di Alex Zverev per 6-3 6-1 alzando il suo secondo trofeo di un master 1000 e scalando la classifica fino alla posizione numero 6. Zverev, che ieri sera aveva faticato fino a notte fonda per superare Tsitsipas per 4-6 3-6 6-2, non ha avuto scampo e non è praticamente mai stato in partita. Il giovane iberico sta riscrivendo la storia del tennis. A 19 anni ha già vinto 5 titoli ATP e il NExt Gen ATP Finals 2021. Il primo trionfo era arrivato nel luglio dello scorso anno a Umago (Croazia), poi quest'anno a febbraio a Rio de Janeiro, Miami (Stati Uniti, il suo primo masters 1000), Barcellona e, oggi Madrid. E chissà dove potrà ancora arrivare questo baby-prodigio.