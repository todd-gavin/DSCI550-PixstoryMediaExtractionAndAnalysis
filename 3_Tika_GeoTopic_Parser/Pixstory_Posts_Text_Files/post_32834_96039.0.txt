Fabio Fognini batte per 6-2 6-3 lo sloveno Aljaz Bedene e si qualifica per i quarti di finale del torneo ATP 250 di Belgrado, dove affronterà il tedesco Oscar Otte (6-7 6-1 6-3 al russo Karatsev). Negli altri ottavi di finale avanzano Taro Daniel (3-6 7-6 6-3 sulla promessa danese Rune) e Andrey Rublev (4-6 7-6 6-2 sul ceco Lehecka). Già in semifinale, invece, il russo Karen Khachanov (7-5 6-4 al brasiliano Monteiro) e il numero uno del mondo Nole Djokovic, che ha superato 4-6 6-3 6-3 il connazionale Kecmanovic.