Un gol di Gianluca Lapadula manda il Benevento in semifinale di playoff di Serie B dove dovrà vedersela contro il Pisa, arrivato terzo in classifica nella regular season. Vittoria di misura e passaggio del turno senza gara di ritorno che invece ci sarà contro i toscani (andata martedì 17 maggio).

Partita combattuta contro l'Ascoli con i padroni di casa che sono partiti meglio ma senza riuscire a sfondare la difesa del Benevento. Cosa che invece è riuscita bene ai giallorossi (in divisa bianca da trasferta) al 38' del primo tempo quando Masciangelo crossa dalla sinistra imbeccando Lapadula che deve solo schiacciare di testa in rete. Gol che deciderà la partita permettendo al Benevento di continuare a sperare nel ritorno in serie A.

Ascoli-Benevento 0-1

Rete: 38' Lapadula (B)

Ascoli (4-3-1-2): Leali; Baschirotto (72' Salvi sv), Botteghin, Bellusci, Falasco (80' Eramo); Collocolo (62' Bidaoui), Caligara (81' Ricci), Saric; Maistro (72' Paganini); Tsadjout, Dionisi. All.: Sottil.

Benevento (4-3-3): Paleari; Letizia (80' Vogliacco), Glik, Barba, Masciangelo; Acampora (89' Petriccione), Calò, Ionita (57' Elia); Improta (89' Foulon), Lapadula, Tello. All.: Caserta.

Arbitro: Gianluca Manganiello di Pinerolo.