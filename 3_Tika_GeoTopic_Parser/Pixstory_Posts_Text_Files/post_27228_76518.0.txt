Insofu, nella lingua Bemba (l’etnia locale della regione di origine dello smeraldo) significa elefante. Ed in effetti le dimensioni di questa pietra purissima è straordinaria.
Scoperta in Zambia, nella miniera di Kagem, è stata protagonista insieme ad altre pietre e gioielli, della presentazione dell’Alta Gioielleria a Parigi durante la settimana dell’Haute Couture.  Secondo gli esperti da questo smeraldo di rarissima purezza e qualità potranno essere creati gioielli straordinari. Un tesoro che, tra le mani dei migliori artigiani tagliatori, darà vita a una collezione di gemme uniche e singolari, la premessa di una futura collezione di Alta Gioielleria.
Una storia che si inserisce nel filone del rispetto e della sostenibilità del progetto The Journey to Sustainable Luxury che la Maison ha iniziato nel 2013 e che anche qui si riconferma. La miniera di Kagem dove è stato ritrovato Insofu, è gestita dalla società Gemfields, leader nell’estrazione degli smeraldi. Gemfields ha gettato in Zambia le basi di un’esplorazione rispettosa delle pratiche di estrazione responsabili, fattore imprescindibile per Chopard che ha fatto della certificazione e tracciabilità della filiera, punto di forza della sua produzione.