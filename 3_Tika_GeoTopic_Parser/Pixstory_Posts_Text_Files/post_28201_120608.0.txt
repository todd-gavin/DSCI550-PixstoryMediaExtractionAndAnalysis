Sembrava tutto apparecchiato per una vittoria della Ferrari. E invece, il GP Ungheria 2022 si aggiunge alla sempre più lunga e corposa lista dei rimpianti. A trionfare in una gara lineare, è stato invece il solito Max Verstappen. Il campione del mondo, supportato da una strategia super del suo muretto box che lo ha messo in condizione di recuperare dalla decima casella in griglia, si è confermato bravissimo nei sorpassi, ma anche fortunato a non pagare il testacoda che, a una trentina di giri dalla fine, ha rischiato di mettere fine alla sua gara. Alle sue spalle le due Mercedes di Hamilton e Russell, mentre le Ferrari hanno chiuso al quarto posto con Sainz, al sesto con Leclerc, arrivato dietro anche alla Red Bull di Perez. Il monegasco scivola dunque a -80 da Verstappen a 9 gare dalla fine.

Foto: Instagram f1