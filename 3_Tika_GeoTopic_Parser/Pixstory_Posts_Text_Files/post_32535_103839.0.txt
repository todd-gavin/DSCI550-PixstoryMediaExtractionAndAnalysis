Romeo Sacchetti non è più il commissario tecnico della nazionale italiana di pallacanestro. Con uno scarno comunicato la FIP ha ringrazziato "Meo" per quanto fatto in questi anni, tra cui la storica qualificazione olimpica ai danni della Serbia a Belgrado, ma dopo appena 50 partite sulla panchina azzurra si cambia. E allora largo al carismatico Gianmarco Pozzecco, vice di Ettore Messina a Milano e già vincitore della supercoppa italiana e della FIBA Europe Cup con la Dinamo Sassari nel 2019. Sacchetti, su twitter, ha commentato: Si è concluso il mio cammino con Italbasket, una seconda pelle che ho sempre cercato di onorare al meglio. Non è dipeso da me e non me l’aspettavo. Grazie ai miei straordinari Giocatori: abbiamo condiviso Valori e provato emozioni incredibili. Grazie agli Staff e a Coach Messina"