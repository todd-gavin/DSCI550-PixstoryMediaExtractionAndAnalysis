Era il primo febbraio del 1982 quando Radio DEEJAY andava on air. Ho ballato con lei, riso con lei, alle volte mi sono emozionata e commossa con lei. Posso dire di essere cresciuta in sua compagnia. 
Per festeggiare questo importante compleanno la famiglia di Radio DEEJAY ha organizzato una lunga festa radiofonica:  40 anni di Radio DEEJAY in 40 ore. Tutte le voci della radio, un palinsesto rivoluzionato e grandi ospiti per ripercorrere insieme i suoi primi 40 anni.
Guidata da Linus dal 1994, nei suoi straordinari 40 anni di storia Radio DEEJAY ha lanciato numerosi personaggi tra i più amati e longevi dello spettacolo: come Gerry Scotti, Jovanotti, Fiorello, Amadeus, Fabio Volo, La Pina, Albertino e molti altri.