La prossima sarà l'ultima stagione da calciatore per Kevin Prince Boateng. Ad annunciarlo è stato lo stesso centrocampista dell'Herta Berlino in conferenza stampa: "Questa è la mia ultima stagione da calciatore professionista. Non importa quel che succederà. Anche se giocheremo in Champions League l'anno prossimo, questa è la mia ultima stagione. Ho ancora voglia di giocare, non voglio nemmeno pensare se ci saranno minuti in Bundesliga o meno. Voglio esserci dopo un anno turbolento, non potevo fermarmi così". Boateng, 35 anni, in passato ha militato a lungo in Italia con le maglie di Milan, Fiorentina, Sassuolo e Monza.