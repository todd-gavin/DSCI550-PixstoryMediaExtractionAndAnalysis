Dopo la papera di Bologna costata un pezzo di Scudetto all'Inter, difficilmente il portiere romeno Ionut Andrei Radu sarebbe potuto rimanere in nerazzurro. Il suo futuro è lontano da Milano, anche se potrebbe non essere lontanissimo. A dirlo è il suo procuratore intercettato da Sky fuori dalla sede dell'Inter.

Oscar Damiani Junior, che cura gli interessi dell'estremo difensore, ha detto che il giocatore ha richieste sia in Italia sia all'estero, in particolare in Francia. La destinazione più probabile però è con una neopromossa in Serie A, la Cremonese. Si è vociferato anche Udinese, ma pare meno fattibile. "Attualmente, la destinazione grigiorossa appare possibile, l'Udinese non so. La Francia? Radu preferirebbe restare in Italia".