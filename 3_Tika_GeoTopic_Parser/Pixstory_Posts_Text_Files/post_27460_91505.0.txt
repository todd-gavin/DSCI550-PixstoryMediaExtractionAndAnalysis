Sonny Colbrelli può tornare a casa. Dopo la grande paura seguita all’arresto cardiaco che lo ha visto protagonista dopo la volata al termine della prima tappa del giro di Catalogna (in cui aveva chiuso al secondo posto), il trentunenne era stato ricoverato a Girona, in Spagna, prima di essere trasferito alla clinica cardiologica universitaria di Padova. È qui che al forte ciclista lombardo, vincitore dell’ultima edizione della Parigi-Roubaix oltre a essere campione italiano ed europeo in carica, è stato impiantato un defibrillatore sottocutaneo. Un intervento pienamente riuscito che risolverà i problemi di aritmia patiti dall’atleta. Dopo la necessaria riabilitazione si scoprirà se Sonny potrà tornare a pedalare a livello agonistico, visto ad esempio il divieto in Italia di partecipare a competizioni sportive con un defibrillatore sottocutaneo.

Foto: Instagram sonnycolbrelli