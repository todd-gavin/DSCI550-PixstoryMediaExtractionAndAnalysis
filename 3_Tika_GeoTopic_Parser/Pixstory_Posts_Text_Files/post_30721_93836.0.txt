Rinnovo di contratto per Mattia Perin con la Juventus. Il nuovo accordo legherà il portiere al club di Torino fino al 30 giugno 2025. Perin è alla Juve dal 2018, salvo una parentesi coincisa con il ritorno nel Genoa da gennaio 2020 all'estate 2021. Pur avendo il ruolo di titolare chiuso dalla presenza di Wojciech Szczęsny, Perin ha saputo ritagliarsi diversi spazi da protagonista, tanto da riuscire a mantenere inviolata la porta in 8 delle 17 presenze collezionate con i bianconeri. Relativamente alla stagione in corso, sono 8 le partite disputate, di cui 3 chiuse senza reti al passivo, con una percentuale di parate del 71%.