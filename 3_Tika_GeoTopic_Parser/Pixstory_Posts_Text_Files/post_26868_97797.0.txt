Il futuro creativo di Off-white dopo la scomparsa di Virgil Abloh comincia a delinearsi. Ibrahim Kamara è stato nominato art and image director del marchio fondato dallo stilista.


Kamara, editor in chief di Dazed, si unirà a un collettivo di creativi e avrà la supervisione artistica del brand, del quale vanta una grande conoscenza grazie al suo rapporto diretto di amicizia, di rispetto e di scambio con Abloh. Nel nuovo ruolo, svilupperà ulteriormente le collezioni e l’immagine di Off-White.


“Dopo la morte tragica di Virgil abbiamo lavorato senza sosta per mantenere viva la sua eredità e per mantenere il marchio un punto di riferimento e una piattaforma in costante evoluzione”, ha sottolineato Andrea Grilli, ceo di Off-White. “Ispirati dalla sua visione e dal suo approccio abbiamo nutrito un collettivo di creativi che hanno una forte connessione con Virgil. Avere Ibrahim, che è stato per arte parte della famiglia occupandosi dello styling dei nostri show, nella squadra è un grande onore.

https://www.mffashion.com/news/livestage/off-white-nomina-ibrahim-kamara-art-and-image-director-202204302029559436