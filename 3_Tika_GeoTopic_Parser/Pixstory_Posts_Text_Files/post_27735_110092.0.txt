La quarta giornata del Safari Rally Kenya, sesta tappa del Mondiale WRC 2022, non ha sconvolto la classifica che si era già consolidata tra venerdì e sabato. A confermarsi al comando del Rally africano è stato infatti il giovanissimo finlandese Kalle Rovanpera, arrivato alla sua quarta affermazione su sei della stagione. Ma a fare festa è ancora lo squadrone Toyota, che porta ben quattro GR Yaris Rally1 nelle prime quattro posizioni: alle spalle di Rovanpera c’è infatti Elfyn Evans, seguito da Takamoto Katsuta e da Sebastien Ogier. Il Mondiale WRC torna nel weekend del 17 luglio quando, in casa di Ott Tanak, si correrà il Rally d’Estonia.

Foto: Instagram officialwrc