Un bronzo e un argento è il bottino per l'Italia nella giornata conclusiva dello short track ai giochi olimpici invernali di Pechino 2022. Dopo l'oro di Arianna Fontana nei 500 metri e l'argento della staffetta mista, arrivano oggi il bronzo della staffetta maschile, con Pietro Sighel, Yuri Confortola, Tommaso Dotti e Andrea Cassinelli che battono al photofinish la Russia e terminano dietro a Canada e Corea del Sud, e l'argento brillante di Arianna Fontana, che brucia la fuoriclasse olandese Schulting e si arrende solo alla Coreana Choi, conquistando la sua 11° medaglia olimpica. Per la 31enne valtellinese è record assolute di medaglie per un'atleta italiana ai Giochi Olimpici, davanti alla fondista Stefania Belmondo a quota 10.