"Sensi ieri è stato a casa mia, abbiamo parlato, gli ho lasciato un paio di giorni per decidere, speriamo possa arrivare". Queste le parole di Adriano Galliani che ha aperto le porte del suo Monza al centrocampista in forza alla Sampdoria nella passata stagione. La formula per farlo arrivare è alquanto insolita: prestito secco. Sono anche già state fissate le visite mediche di rito che si terranno nella giornata di venerdì.