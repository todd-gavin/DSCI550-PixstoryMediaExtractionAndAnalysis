Le Final 8 di Pesaro si sono concluse con il successo dell'Olimpia Milano sulla sorpresa Derthona Basket.
La finale tra la grande favorita della vigilia e la matricola terribile capace di eliminare i campioni d'Italia della Virtus Bologna non ha riservato particolari sorprese. Milano ha preso rapidamente un buon margine, chiudendo il primo quarto sul 25-13. Tortona è riuscita progressivamente a rifarsi sotto fino al 48-45 del 28esimo, ma nell'ultimo quarto l'Ax ha di nuovo fatto valere la propria forza, con un parziale iniziale di 6-0 e un vantaggio che al 35esimo è addirittura di +18. Gara di fatto chiusa che termina con un perentorio 78-61.
Per l'Olimpia Milano è l'ottava Coppa Italia, Malcolm Delaney è stato eletto MVP.