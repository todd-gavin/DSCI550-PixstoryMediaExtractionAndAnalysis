Scrittrice, astrofisica, divulgatrice scientifica, Licia Troisi torna al fantasy con una protagonista femminile dall’incredibile forza: Poe. La nocchiera del tempo, giovane umana 25enne che deve fare i conti con una Terra devastata da una misteriosa catastrofe. Allontanata dal suo mondo come reietta all’età di quindici anni, oggi è una Cercatrice abile e famosa, in grado di viaggiare attraverso i Pozzi, passaggi interdimensionali che collegano tra loro i mondi del multiverso.