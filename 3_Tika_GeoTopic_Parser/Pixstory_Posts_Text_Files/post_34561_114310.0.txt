In attesa del prossimo Gran Premio, Max Verstappen ha parlato al De Telegraaf dando una scadenza possibile alla sua carriera. Vinto il Mondiale e messo nei giusti binari il secondo - nell'ultimo Gran Premio ha perso qualche punto ma senza intaccare la leadership della classifica piloti - il pilota olandese crede che non vorrà mai cambiare team (la RedBull) e, calcolando che non si vede un corridore che può stare nelle retrovie, ha detto che nel 2028 potrebbe ritirarsi.

"Nel 2028 potrei ritirarmi. A quel punto sarò stato in F1 già da molto tempo. Poi dipenderà anche dalla possibilità di guidare una macchina competitiva e dalla mia capacità di lottare per le vittorie", ha detto Verstappen, "Non sopporto l’idea di guidare nelle retrovie. A quel punto preferirei una categoria diversa. Ma in questo momento non vorrei guidare per nessun altro team. Quando ti senti bene e funziona tutto, perché cambiare?".