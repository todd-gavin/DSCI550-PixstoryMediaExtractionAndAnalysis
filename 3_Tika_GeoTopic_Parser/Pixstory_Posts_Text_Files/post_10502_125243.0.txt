Brian Eno, fondatore della band Roxy Music e poliedrico artista, ha scelto i castelli trentini per la sua ultima performance. 
Dal 19 agosto e fino al 6 novembre la pittura di luce di 77 Million Paintings fluttuerà sulle mura di Castel Beseno, in provincia di Trento, sovrapponendo in un ordine deciso dal caso 400 dipinti creati dall’autore. 
“Fare arte è come fare giardinaggio - spiega il padre dell’ambiente music anni ’70 - pianti alcuni semi e poi inizi a guardare cosa succede tra loro, come prendono vita e come interagiscono”. 
Il progetto fa parte delle iniziative proposte da Brian Eno per la regione Trentino. Installazioni sonore sono in programma al Castello del Buoncosiglio di Trento. 
Per il programma completo: visittrentino.info.it/esperienze/arte-cultura