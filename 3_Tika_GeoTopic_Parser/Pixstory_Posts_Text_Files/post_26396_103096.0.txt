Una ricerca basata sui dati di Flu Plus, suite integrata di influencer marketing di Flu (unit di Huniting Group Holding), ha individuato i 10 maggiori fashion influencer della musica italiana. 

In prima posizione domina Damiano David, frontman dei Måneskin (nella foto, vestito Gucci allo scorso Coachella Valley Music and Arts Festival). Il numero due è Tananai seguito da Blanco e Mahmood, che hanno vinto lo scorso Festival di Sanremo. 

Al quinto gradino della classifica Top 10 male fashion influencer in music compare Fedez, davanti a Marracash, Achille Lauro, Benjamin Mascolo e Sfera Ebbasta. In coda alla decina Sangiovanni, classe 2003.

L’analisi ha preso in considerazione il canale Instagram e l’engagement rate di questi protagonisti della musa italiana contemporanea. Ne è emerso che quasi il 60% dell’audience di riferimento è rappresentata da donne tra i 18 e i 24 anni.
e.f.