Prosegue senza ostacoli la marcia della coppia formata da Stefania Constantini e Amos Mosaner nel doppio misto del curling. Oggi l'Italia ha battuto 8-4 i padroni di casa della Cina, conquistando la settima vittoria su sette match disputati.
Con questo risultato, gli azzurri sono i primi ad avere la certezza della qualificazione alle semifinali, risultato ottenuto con due partite di anticipo. All'Italia basta un successo per assicurarsi anche la prima posizione del girone.
Il risultato più importante finora ottenuto è stato senz'altro la vittoria di ieri sulla forte coppia britannica, sconfitta per 7-5.