Il torneo ATP 250 di Umago va all’italiano Jannik Sinner. Il talentuoso giovane altoatesino ha infatti portato a casa la vittoria riuscendo a battere Carlos Alcaraz in uno dei duelli che probabilmente vedremo sempre più spesso nei prossimi anni. Una vittoria ottenuta in rimonta da parte dell’italiano, bravo a ribaltare i giochi 
dopo aver perso per 7-6 il primo set: Jannik ha poi cambiato marcia battendo 6-1, 6-1 il rivale nel secondo e terzo set. Per il forte spagnolo è la seconda sconfitta di fila contro un nostro connazionale: la scorsa settimana, ad Amburgo, Alcaraz aveva infatti perso la finale contro Lorenzo Musetti. 

Foto: Instagram janniksin