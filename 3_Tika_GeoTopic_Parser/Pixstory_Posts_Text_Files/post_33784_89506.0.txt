Il centrocampista del Sassuolo, Davide Frattesi, ha rilasciato un'intervista a DAZN, parlando di molti temi: "La stagione va bene, anche grazie al mister. A inizio anno volevo andare via, poi abbiamo trovato la quadra giusta. Le cose vanno bene ma si spera sempre che possano andare meglio".

Inoltre, ha parlato anche del suo rapporto con Gianluca Scamacca, attaccante dei neroverdi e suo coinquilino: "Mangiamo sempre pasta al pesto. Il sugo sporca, la pasta in bianco è triste e allora non resta che il pesto. Abbiamo barattoli grandissimi a casa. Con Scamacca la mangiamo almeno 3 cene su 5. Il mister non lo sa, ma penso vada bene. Siamo arrivati alla Lazio insieme, poi alla Roma, poi lui è andato al PSV e ci siamo ritrovati al Sassuolo. Andiamo sempre nella stessa direzione, siamo molto simili caratterialmente, non ci ho mai litigato in 15 anni, neanche una volta. Il miglior centrocampista in Italia? Barella. Lui è davvero il numero 1 nel suo ruolo. Per quanto è bravo deve segnare più gol, fa tanti assist ma potrebbe segnare di più. Vorrei rubargli intensità e assist, corre dal primo al novantesimo. È certamente il più forte. Io non mi so ancora gestire, ci sto lavorando". 

Crediti foto: Dazn