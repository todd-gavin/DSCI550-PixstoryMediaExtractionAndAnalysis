L'attaccante neo acquisto dell’Empoli dall’Atalanta ha accusato un infortunio al flessore della coscia destra. Il problema gli ha impedito di restare in campo nella partita contro la Fiorentina mentre l'Empoli ha dovuto affrontare l'ultima parte della gara in nove uomini, avendo finito i cambi ed essendo rimasto in inferiorità numerica per l'espulsione di Luperto. Nei prossimi giorni Cambiaghi si sottoporrà a esami strumentali che serviranno a verificare l'entità dell'infortunio. Quasi certamente però il giocatore salterà la prossima partita.