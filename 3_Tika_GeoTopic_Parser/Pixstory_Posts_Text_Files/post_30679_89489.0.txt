Buone notizie per il CT della nazionale Roberto Mancini: Manuel Locatelli non è più positivo al Covid-19 e può aggregarsi al gruppo della Nazionale, tornando a disposizione per l'eventuale match  di martedì contro la vincente della sfida tra Portogallo e Turchia che sancirà la squadra qualificata ai Mondiali in Qatar.
Nel comunicato diffuso dalla Juventus, società di appartenenza del centrocampista, si legge: " Locatelli ha effettuato il controllo con test diagnostico (tampone) per Covid-19 con esito negativo. Il giocatore pertanto guarito e non più sottoposto al regime di isolamento partirà in serata per raggiungere il ritiro della nazionale italiana a Coverciano".