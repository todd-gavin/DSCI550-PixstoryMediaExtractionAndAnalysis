Per la Gazzetta dello Sport la suggestione potrebbe diventare realtà. L'Inter potrebbe iniziare la stagione con un attacco da sogno per i tifosi. A fianco di Lautaro Martinez potrebbero arrivare sia Lukaku che Dybala. Marotta è più attivo che mai e se riuscisse a cedere Dzeko, e magari sacrificando Bastoni o Skiniar, potrebbe regalare a Simone Inzaghi il trio delle meraviglie (a cui si aggiungerebbe comunque Correa).

Il tutto è possibile se si pensa che Dybala è ormai a un passo dal vestire nerazzurro per le prossime tre stagione (con opzione per la quarta) e che Lukaku sta spingendo per poter tornare a Milano e starebbe riuscendo a convincere anche il Chelsea per accettare un prestito, seppur molto oneroso.

Se l'Inter riuscisse a portare tutti e due giocatori a Milano, e se non dovesse cedere proprio Lautaro Martinez, sarebbe d'obbligo pensare in grande e puntare non solo allo scudetto, ma anche all'Europa.