L’Inter di Simone Inzaghi non ha ancora superato la fase difficile. Dopo la vittoria per 5 a 0 contro la Salernitana nella 28esima giornata, i nerazzurri hanno infatti steccato contro il Torino in trasferta e, ieri, contro la Fiorentina in casa, pareggiando entrambi i match per 1-1. Risultati decisamente negativi nella lotta per lo Scudetto, specie se consideriamo la vittoria per 2-1 del Napoli in casa contro l’Udinese e l’1-0 del Milan 
a Cagliari. Il Diavolo è passato al 59esimo con il gol di Bennacer, restando così in solitaria al comando della classifica della Serie A, a +3 sul Napoli di Spalletti e a +6 sui cugini dell’Inter (che devono ancora recuperare una partita). Oggi si chiude la 30esima giornata con Venezia-Sampdoria, Empoli-Verona, Juventus-Salernitana, Roma Lazio (alle 18.00) e Bologna-Atalanta (alle 20.45).

Foto: Instagram inter