In tourneé in Giappone con il Paris Saint Germain, Neymar ha ribadito la sua volontà di rimanere con il club francese, nonostante le diverse voci di mercato che lo coinvolgono: "Voglio sempre rimanere nel club. Finora il Psg non mi ha detto nulla, non so quali siano i suoi piani per me. Neppure l'allenatore Galtier ha le idee chiare su quale possa essere il futuro del brasiliano: "Neymar? Sta lavorando bene da inizio stagione, anche a me sembra contento, è molto in forma. Quello che accadrà nel prossimo futuro, al termine della sessione di mercato, non lo so. Viene annunciato in partenza, si dice che possa restare. Non ho avuto con lui un colloquio individuale su questo aspetto, ma non mi sembra turbato da tutto questo".