Il collezionismo di cimeli calcistici non è mai stato così rilevante come al giorno d’oggi, con un valore stimato in 4,14 miliardi di dollari a livello globale. Athletic Club Momento si unisce ora ad AC Milan per innovare ulteriormente questo settore, reinventando la tradizionale casa d’aste grazie a Momento Market, app mobile disponibile su iOS e Android.
 
A partire da questo weekend, quando il Milan ospiterà il Bologna a San Siro, i tifosi che scaricheranno l’app Momento Market avranno l’opportunità di piazzare offerte durante le partite per potersi aggiudicare le maglie indossate dai calciatori rossoneri. Le aste si apriranno al calcio d’inizio delle partite e si concluderanno oltre il triplice fischio.
 
Una parte del ricavato delle aste sarà destinato a supporto di Fondazione Milan, che da anni si impegna a diffondere i valori dello sport sostenendo bambini e ragazzi nella pratica sportiva in Italia e nel mondo. Attraverso progetti concreti, la onlus rossonera genera infatti un impatto positivo nella comunità utilizzando lo sport come mezzo di inclusione e autorealizzazione per giovani con disabilità o a rischio emarginazione sociale.
 
“Siamo entusiasti di poter collaborare con i Campioni d’Italia per portare Momento Market ad una delle fan base più grandi e leggendarie del mondo” – ha dichiarato John Brennan, Fondatore e CEO di AC Momento – “Ho guardato tantissime partite del Milan la scorsa stagione mentre lottava per il titolo, pensando quanto sarebbe stato fantastico dare l’opportunità ai tifosi di portarsi a casa un pezzo di storia. Per far nascere questa partnership è servita tanta creatività da ambo le parti e sono grato a tutto il team Milan per il loro spirito innovativo.”Casper Stylsvig, Chief Revenue Officer di AC Milan, ha aggiunto: “Attraverso questa licensing partnership con AC Momento, il Club continua ad intercettare nuovi trend e nuove tecnologie digitali per raggiungere, coinvolgere ed emozionare sempre più gli oltre 500 milioni di fan rossoneri in tutto il mondo, permettendo loro di supportare contestualmente cause sociali che da sempre costituiscono il bagaglio valoriale, l’identità e la visione di questo Club”.
 
Ogni maglia presente sull’app Momento Market verrà accompagnata da un Certificato Digitale di Autenticità (dCOA)