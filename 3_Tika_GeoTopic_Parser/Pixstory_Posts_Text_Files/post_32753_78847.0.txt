La cerimonia di apertura dei XXIV Giochi olimpici invernali è prevista per venerdì prossimo, ma a Pechino - la prima città nella storia a ospitare entrambe le versioni delle olimpiadi, quelle estive e quelle invernali - alcuni sport sono già scattati. È il caso dello slittino, del quale si sono già svolte le prime prove del singolo maschile (ottimo il tempo del giovane azzurro Dominik Fischnaller, terzo di giornata) e i primi incontri del torneo di curling misto (nella notte italiana esordirà la coppia Mosaner-Costantini contro Stati Uniti prima e Svizzera poi). Domani sarà la volta anche dei primi match di hockey e delle discese di prova di freestyle e sci alpino (discesa libera maschile). Venerdì la cerimonia d'apertura darà il via ufficiale alle gare con le prime medaglie in palio già nel weekend. Intanto è partita la staffetta finale della torica olimpica, che si concluderà venerdì sera (orario locale) al National Stadium con l'accenzione della sacro fuoco di Olimpia.