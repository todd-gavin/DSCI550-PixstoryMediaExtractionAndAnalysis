Nella prima sessione di prove libere del Gran Premio di Gran Bretagna di MotoGP a Silverstone le Ducati di Johann Zarco e Francesco Bagnaia sono state protagoniste, piazzando i migliori tempi nonostante una caduta a testa nel corso della mattinata. Il francese e l'italiano sono stati i soli a scendere sotto i due minuti al mattino, lasciando Quartararo (alle prese con problemi tecnici sulla sua Yamaha) in quarta posizione, dietro anche allo spagnolo Rins.