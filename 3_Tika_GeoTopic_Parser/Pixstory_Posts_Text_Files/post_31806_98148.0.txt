Secondo l'Istat, a marzo 2022 il numero di occupati torna a superare i 23 milioni e il tasso di occupazione si attesta al 59,9%, un record dall’inizio delle serie storiche.
"Ottima notizia! Un dato indubbiamente molto positivo" afferma Massimiliano Dona, presidente dell'Unione Nazionale Consumatori.
"Va detto, però, che vi è sempre uno sfasamento temporale tra l'andamento della produzione e quello dell’occupazione. L’impatto del ciclo economico sui livelli occupazionali risulta differito nel tempo. Insomma, il dato di marzo dell'occupazione non ha ancora scontato il calo congiunturale del Pil del primo trimestre 2022" conclude Dona.