Il 9 Settembre Fendi terrà uno speciale fashion show a New York City per celebrare il 25esimo anniversario della Baguette, l’iconica borsa disegnata da Silvia Venturini Fendi. L’evento sarà anche un modo per celebrare in grande stile l’ingresso di Kim Jones nella maison come direttore creativo della couture oltre che del womenswear. L’annuncio è arrivato su Instagram attraverso la pubblicazione di uno scatto realizzato da Steven Meisel che ritrae Linda Evangelista ricoperta di accessori Fendi.