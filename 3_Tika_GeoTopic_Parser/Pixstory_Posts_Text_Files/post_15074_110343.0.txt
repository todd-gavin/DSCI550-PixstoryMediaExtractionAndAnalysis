Per preservare gli oceani e garantire il loro ruolo nella lotta al cambiamento climatico servono molti piu' investimenti nella ricerca e nella diffusione
della conoscenza sul tema. Lo ha detto a Lisbona, dove ha preso il via la seconda conferenza Onu sugli oceani, la direttrice generale dell'Unesco Audrey Azoulay.
L'organismo di Parigi, ha spiegato Azoulay, ha raccolto 920 milioni di dollari che consentiranno un centinaio di iniziative nei prossimi 10 anni, ma non basta: "Abbiamo pochi anni per far si' che gli oceani non siano piu' un punto cieco e per sensibilizzare e rendere prioritaria la questione", ha sottolineato. Attualmente, solo un quinto dei fondali marini e'
stato "mappato": per arrivare all'obiettivo di mapparne il 80% entro il 2030, sara' necessaria un'accelerazione nella raccolta dei dati e nella qualita' della ricerca. "E' un'opportunita' per lanciare nuove spedizioni che esplorino i misteri irrisolti
degli oceani" e per "non chiudere gli occhi di fronte alle
conoscenze del mondo", in particolare quelle accumulate
attraverso la cultura e le popolazioni indigene, ha detto il
segretario generale. "L'educazione sull'oceano, sulla natura e sull'ambiente sono poco presenti nei programmi scolastici di tutto il mondo", ha denunciato ancora la leader dell'Unesco