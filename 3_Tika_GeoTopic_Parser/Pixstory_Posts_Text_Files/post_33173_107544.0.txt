Sono in corso a Roma i campionati del mondo di Beach Volley e ben quattro coppie azzurre, due maschili e due femminili, si sono qualificate agli ottavi di finale. Menegatti-Gottardi sono state le prime a passare, superando in due set le argentine Gallay-Pereyra. Sono state raggiunte da Scampoli-Bianchin, che superano la coppia canadese Megan-Nicole (fin qui imbattute) in tre set. Le due coppie italiane si giocheranno un posto nei quarti vedendosela tra di loro domani. Tra gli uomini invece avanti 2 su 3. Nicolai-Cottafava hanno superato in due set i cubani Diaz-Alayo, mentre Lupo-Ranghieri sono stati pi√π bravi dei francesi Krou-Gauthier Rat, superati anch'essi in due set. Nulla da fare, invece, per Carambula-Rossi, primi classificati nel gruppo A ma eliminati dalla coppia cilena dei fratelli Grimalt.