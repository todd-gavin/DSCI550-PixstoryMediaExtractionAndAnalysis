Serie A, La Roma batte il Monza e vola in testa da sola! Vince l'Inter, pareggia il Milan
Negli anticipi della quarta giornata di serie A la Roma ha battuto 3-0 il Monza con tre reti nel primo tempo, due di Dybala e una di Ibanez, e vola a quota 10 punti in classifica, prima in solitaria per un giorno. A 9 punti sale l'Inter, che riscatta la figuraccia fatta con la Lazio superando 3-1 in casa la Cremonese con reti di Correa, Barella e Martinez. Di Okereke la rete della bandiera della Cremonese. Il Sassuolo, infine, blocca il Milan sullo 0-0 in una partita che i neroverdi hanno rischiato anche di vincere, con Maignan che ha parato un rigore a Berardi. Oggi in campo Empoli-Verona, Sampdoria-Lazio, Udinese-Fiorentina, Juventus-Spezia e Napoli-Lecce.