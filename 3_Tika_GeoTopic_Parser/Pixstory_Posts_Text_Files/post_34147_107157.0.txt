Nelle ultime settimane, Robert Lewandowski ha espresso a più riprese la propria volontà di lasciare il Bayern Monaco: il polacco non vede alcuna possibilità di rimanere nella squadra bavarese e sarebbe pronto per una nuova esperienza, possibilmente in Spagna, al Barcellona. D'altra parte il Bayern non sembra aver intenzione di lasciar partire il numero 9, il quale, però, potrebbe avvalersi dell'articolo 17 dello Statuto FIFA e risolvere unilateralmente il contratto, al momento in scadenza nel 2023 ❌

Secondo l'Art. 17, infatti, sarebbe permessa «la risoluzione unilaterale del contratto ai giocatori stranieri, con un minimo di 28 anni, che giocano in uno stesso campionato e per uno stesso club da almeno 3 anni».

Tuttavia, l'avvocato tedesco Christoph Schickhardt ha dichiarato alla Bild che «appellarsi allo Statuto FIFA può essere un 'harakiri'. E la difficoltà non è nel rompere il contratto, ma nel fatto che le persone colpite debbano poi prendersi cura delle spese per i danni causati».

In questo modo, prosegue Schickhardt «il Barcellona non può misurare le conseguenze incalcolabili e riservare i soldi per pagare un possibile risarcimento» 👨‍⚖️

Una storia simile è successa già con Franck Ribéry che nel 2009 provò a volare in Spagna al Real Madrid. Tuttavia, Uli Hoeness, onorevole presidente del club di Monaco, minacciò ai tempi il francese, dichiarando che in caso di addio gli avrebbe reso la vita ‘un inferno’. L'ala francese perse quella battaglia e rimase poi altri 10 anni in Baviera 😳

Ad oggi, Hoeness confida fermamentente nel fatto che l'anno prossimo Lewandowski giochi ancora nel suo Bayern, ma l'epilogo di questa vicenda è ancora tutto da scrivere