La finale che tutti attendevano al torneo ATP 250 di Umago, la quarta puntata di una saga che ci si augura prosegua nel prossimo decennio: quella tra Jannik Sinner (per la prima volta all'atto conclusivo in un torneo su terra rossa) e Carlos Alcaraz, i due baby fenomeni del tennis mondiali, di nuovo di fronte dopo Wimbledon. I precedenti parlano di un 2-1 per lo spagnolo che vinse nel 2019 nel challenger di Alicante e nel 2021 nei sedicesimi del torneo di Parigi-Bercy. Sinner si è preso però il match più importante, quello degli ottavi di Wimbledon del mese scorso. L'altoatesino ha superato 6-1 6-3 l'altro italiano, Franco Agamennone, mentre Alcaraz ha faticato non poco contro un sontuoso Giulio Zeppieri, che si è arreso solo ai crampi quando aveva riportato il match in parità 5-7 6-4 3-3... gli ultimi tre game sono stati una passeggiata per l'iberico.