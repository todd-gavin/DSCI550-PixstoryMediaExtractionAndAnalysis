Ogni giorno che passa la firma è più vicina. Lukaku e l'Inter, grazie al cambio di proprietà del Chelsea, è un affare che da "difficile" è diventato più che fattibile. La firma è attesa a giorni e il tutto dovrebbe costare all'Inter 22 milioni di euro circa... per una stagione. Sì perché il prestito oneroso e l'ingaggio del giocatore costeranno quello alla società nerazzurra. Il presidente Zhang avrebbe infatti storto un po' il naso, ma alla fine, stando a quanto riporta oggi Il Corriere dello Sport, non dovrebbero essere stoppate dell'ultimo minuto.

Lukaku tornerà a essere un giocatore dell'Inter per sua grande volontà. Un'indiscrezione riportata sempre da CorSport svela che l'idea di riportare il belga a Milano sia nata il 5 aprile scorso, giorno del compleanno di Simone Inzaghi. Lukaku lo avrebbe chiamato per fargli gli auguri personalmente e, nella stessa telefonata, avrebbe chiesto cosa avrebbe potuto fare per tornare all'Inter.

La pista che porta a Dybala è separata da quella di Lukaku, quindi è possibile che i nerazzurri chiudano per entrambi. Da vedere cosa ne sarà di Lautaro Martinez. Se anche l'argentino dovesse restare l'Inter avrebbe un trio d'attacco che ai nastri di partenza del campionato sarebbe di certo il più temibile.