Cia Agricoltori Milano, in collaborazione con MM Spa, presenta balconiamo, una iniziativa finalizzata ad incrementare la presenza del verde sui balconi milanesi per contribuire a migliorare il benessere dei cittadini, educarli alla cura e al riconoscimento delle piante coltivate, creare biodiversità e proporre una nuova estetica della città. L’obiettivo di balconiamo è quello di creare e diffondere in modo più omogeneo il verde presente a Milano e migliorare la conoscenza dell’immenso patrimonio vegetale della città, partecipando in modo attivo alla vitalità dell’ecosistema e cogliere i benefici che da esso derivano. balconiamo è parte del progetto Coltiviamo Benessere nel quadro del quale Cia ha già realizzato due importanti iniziative: “Braccia prestate all’agricoltura”, in collaborazione con il Liceo Classico Parini dedicato ai giovani e la “Guida agli alberi di Milano”, che ha come scopo quello di far conoscere il ricco patrimonio arboreo milanese.