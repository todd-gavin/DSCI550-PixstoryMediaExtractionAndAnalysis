Continua a essere la pioggia la grande protagonista del weekend del motomondiale in Portogallo. Sulla pista di Portimao ancora inondata da continui scrosci d’acqua, a centrare il miglior tempo nelle prove libere 3, dopo un venerdì dominato dalle due Honda di Espargaro e Marquez, stavolta è la KTM con Miguel Oliveira, in grado di segnare il primo tempo nella fase iniziale della sessione, prima del peggioramento delle condizioni meteo. Alle sue spalle Joan Mir e Fabio Quartararo, che si qualificano subito alla Q2, mentre male è andata agli italiani: Bagnaia è infatti rimasto escluso dalla Q2 e dovrà giocarsi l’accesso alla fase finale delle qualifiche in Q1, insieme al compagno di squadra della Ducati ufficiale, Jack Miller; fuori anche Franco Morbidelli e i leader del Mondiale Enea Bastianini. Le qualifiche scatteranno alle 15.10 italiane. 

Foto: Instagram 88migueloliveira