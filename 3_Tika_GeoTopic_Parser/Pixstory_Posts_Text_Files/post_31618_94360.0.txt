Oggi, 17/04, ho avuto l’occasione di visitare al Pirelli Hangar Bicocca, fondazione no profit nata a Milano dalla riconversione di uno stabilimento industriale. Consiglio vivamente di farci un giro. È completamente gratuito. Adesso vi parlerò dell’installazione permanente ospitata in uno degli spazi molto ampi dell’Hangar: ‘’Realizzata nel 2004 in occasione dell'apertura di Pirelli HangarBicocca, /Sette Palazzi Celestidi Anselm Kiefer (Donaueschingen, Germania, 1945) è un'installazione site-specific permanente. L'opera, che
deve il proprio titolo ai Palazzi descritti nell'antico trattato ebraico cabalistico Sefer Hechalot (Il Libro dei Palazzi) del IV-V secolo d.C., raccoglie e sintetizza i temi principali della pratica dell'artista: l'interesse per le religioni antiche e, in particolare, quella
ebraica; la rappresentazione dell'Occidente e delle sue rovine dopo la Seconda guerra mondiale; il confronto tra passato, epoca presente e tempo futuro; le grandi costruzioni architettoniche come tentativo
dell'uomo di ascendere al divino. Ciascuno de / Sette Palazzi Celesti, le cui dimensioni variano tra i 14 e 18 metri di altezza, è realizzato in cemento armato utilizzando come elementi costruttivi moduli angolari
dei container per il trasporto delle merci ed è caratterizzato dalla presenza di oggetti che fanno riferimento alla storia dell'arte e alla tradizione ebraica. Cinque grandi tele, realizzate tra il 2009 e il 2013 e
mostrate qui per la prima volta, arricchiscono l'opera permanente e formano, insieme alle "torri", un'unica installazione dal titolo I Sette Palazzi Celesti 2004-2015. Il riallestimento, inaugurato nell'autunno 2015, ripensa e conferisce un nuovo significato al lavoro attraverso il linguaggio pittorico, evidenziando ulteriormente riflessioni centrali come la relazione tra uomo e natura e i riferimenti alla storia del pensiero
e della filosofia occidentale’’. Da un progetto di Lia Rumma, Riallestimento a cura di Vicente Todoli.