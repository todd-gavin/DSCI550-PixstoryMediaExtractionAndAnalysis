il progetto solidale ColorAid si è occupato per l'edizione 2022 della struttura di accoglienza di via Gorlini 1 a Milano. ColorAid 2022 continua ad operare nel segno della valorizzazione della casa e del potenziamento del benessere abita- tivo come elementi fondamentali per l’equilibrio psicologico delle persone; queste strutture sono impegnate quotidianamente nell’assistenza primaria con grandi difficoltà nel mantenimento degli spazi: ColorAid, partendo dal presupposto che il colore può contribuire a migliorare il benessere psicologico di chi le abita, interviene ristrutturandole, ridipingendole e realizzando un nuovo modello di business sostenibile, che si basa sull’impegno civico a sostegno della collettività, riunendo indu- strie, rivenditori, associazioni e operatori del settore per migliorare la condizione di chi è in difficoltà.

La struttura da riqualificare: il Centro SAI Gorlini
Il 2022 ci vede impegnati nella riqualificazione e riprogettazione cromatica del Centro SAI Gorlini -che fa parte del Sistema di Accoglienza e Integrazione- del Comune di Milano e che accoglie donne, mamme con bambini e nuclei fami- liari titolari di protezione internazionale o richiedenti asilo politico, seguiti dall'Unità Politiche per l'Inclusione e l'Immi- grazione del Comune di Milano. Gli ospiti vengono accolti per un periodo che va dai sei mesi ai due anni circa, con l’obiettivo di far loro raggiungere una progressiva autonomia attraverso la costruzione di un percorso di integrazione socio-economica.
In via Gorlini gli ospiti vengono supportati nell’orientamento alla formazione professionale, nell’inserimento nel mondo del lavoro con tirocini formativi e nel trovare soluzioni abitative autonome, anche grazie ai servizi di supporto psicolo- gico e di mediazione linguistica-culturale attivi presso il centro. Al suo interno, negli spazi comuni, i bambini possono giocare e imparare l’italiano con i loro genitori. Presso la struttura SAI di via Gorlini si mescolano idiomi, culture, tradi- zioni e religioni a ricordarci che ogni posto del mondo può essere casa