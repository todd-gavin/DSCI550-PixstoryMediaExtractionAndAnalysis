Si è spento nella notte Emilio Mascetti, calciatore bandiera dell'Hellas Verona e direttore sportivo della squadra nell'anno dello storico scudetto vinto dagli scaligeri. Aveva 79 anni ed era malato da tempo. 
Dopo essere cresciuto nel Como, squadra della sua città, passo al Pisa prima del trasferimento in Veneto.
Con il Verona ha giocato per 11 stagioni tra il 1967 e il 1980, collezionando 330 presenze e stabilendo il record di gol segnati in serie A (35) poi battuto da Luca Torni nel 2015. In mezzo, un biennio al Torino dal 1973 al 1975. 
Da direttore sportivo è stato protagonista delle mosse di mercato che hanno portato ai gialloblu campioni come Preben Elkjaer e Hans-Peter Briegel, pedine fondamentali per la vittoria dello scudetto del 1985.