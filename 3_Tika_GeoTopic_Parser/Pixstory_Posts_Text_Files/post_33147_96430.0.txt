In gara-1 Superbike in Olanda va in scena una battaglia tiratissima tra i primi tre piloti del mondiale con Rea (Kawasaki) che riesce ad avere la meglio di Bautista (Ducati) e Razgatlioglu (Yamaha). In virt√π di questo risultato il britannico della Kawasaki torna davanti in classifica superando lo spagnolo della Ducati, con il turco terzo che perde terreno. Dopo il via Razgatlioglu aveva provato a fuggire scattando dalla pole ma Rea e Bautista hanno avuto la meglio alla lunga, passandolo e lottando tra loro per la vittoria. Ai piedi del podio un ottimo Locatelli (Yamaha), poi Lecuona (Honda) e i ducatisti Baz e Oettl. Axel Bassani ha chiuso decimo con la Ducati, dietro a un Redding lievemente in crescita con la sua BMW. Ritirato per un problema tecnico Alex Lowes (Kawasaki), caduto (e ritirato anch'esso) Michael Ruben Rinaldi (Ducati).