Due italiani, due giovanissimi italiani, approdano agli ottavi di finale del Master 1000 di Madrid. Jannik Sinner e Lorenzo Musetti, entrambi autori di grandi prestazioni. Musetti ha superato l'ostico figlio d'arte Sebastian Korda per 6-4 6-3 non lasciando respiro al giovanissimo americano, guadagnandosi il difficilissimo ottavo contro Zverev, numero 2 del torneo. Sinner, dopo aver sofferto l'altroieri con Paul, ha demolito la promessa australiana Alex De Minaur 6-4 6-1 e al turno succesivo se la vedrà con il n.8 del torneo, il canadese Felix Auger-Aliassime. Sono ai quarti di finale quasi tutte le teste di serie: Alcaraz (7) se la vedrà con il britannico Norrie (9), Tsitsipas (4) affronterà Dimitrov, mentre Rafa Nadal (3), al rientro dopo il lungo stop per infortunio, affronterà il belga Goffin. Hurkacz (12) affronterà il serbo Lajovic, che ha eliminato in tre set il quotato Ruud (5), poi Rublev (6) affronterà il britannico Evans, mentre un match dal sapore storico contro Andy Murray, attende il numero 1 Novak Djokovic.