Archiviate le partite infrasettimanali di coppe europee, la Serie A torna in campo già nella serata di venerdì 18 febbraio, per il primo anticipo della 26esima giornata del campionato italiano di calcio. Ad aprire le danze non è una partita qualsiasi ma il derby della Mole, che vedrà affrontarsi allo Juventus Stadium la Juventus di Max Allegri – che mercoledì prossimo sarà in campo a Valencia contro il Villareal per gli ottavi di finale di Champions League – e il Torino di Ivan Juric. I granata, esattamente a metà classifica, arrivano da una serie di due sconfitte consecutive e un pareggio mentre i bianconeri, nonostante il mercato di gennaio esaltante, comunque non sono ancora riusciti a cambiare davvero passo (due pareggi nelle ultime tre giornate). Chi avrà la meglio?

Foto: Instagram torinofc1906