Parte da oggi alle ore 15.00 la 22esima giornata del campionato di calcio di Serie A. Ad aprire le danze è la Sampdoria, che ospita a Marassi il Torino di Ivan Juric. Alle 18.00, uno scontro che è ormai un ex-derby per Claudio Lotito: la Salernitana di Stefano Colantuono si scontrerà infatti contro la Lazio di Maurizio Sarri. 
Chiude il ricco antipasto di giornata la Juventus, che, alle 20.45, allo Stadium di Torino riceverà l’Udinese reduce dal pesante ko interno contro l’Atalanta.