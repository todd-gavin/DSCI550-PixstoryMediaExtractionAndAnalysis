Poco prima del fischio d'inizio del match contro il Genoa, Lorenzo Insigne ha salutato i suoi tifosi per l'ultima volta sul terreno del Diego Armando Maradona. A giugno, infatti, il Capitano volerà in Canada al Toronto FC: "Grazie a una città che mi ha dato tanto. Abbiamo gioito e sofferto, a volte litigato, ma sempre insieme, come una grande famiglia. Stare a Napoli è stata una meravigliosa esperienza, ma anche una grossa responsabilità che ho accettato con fierezza". Inizia così la lettera letta da Lorenzo Insigne prima della sua ultima partita. contro il Genoa. Il numero 24 ha poi proseguito e terminato: "Lasciare Napoli significa lasciare casa, mi mancherete sempre. Abbiamo collezionato momenti indimenticabili, ho sempre dato tutto ciò che avevo. Grazie di cuore, forza Napoli sempre".