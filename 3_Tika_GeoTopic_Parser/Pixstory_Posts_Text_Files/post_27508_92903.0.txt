Come nel più classico dei doppi round della Formula E, sono bastati alcuni piccoli cambiamenti delle condizioni della pista per stravolgere quanto avevamo visto ieri. In una Roma fredda ma soleggiata, è stato infatti Jean-Eric Vergne a centrare la pole position: il francese di casa DS Techeetah ha infatti battuto 
nell’ultimo testa a testa il pilota del team Andretti motorizzato Bmw, Jake Dennis, apparso grande favorito nelle fasi eliminatorie prima di soccombere al gran giro del due volte campione della categoria elettrica. Terza posizione per la Porsche di André Lotterer mentre il vincitore di gara-1, Mitch Evans, è quarto in griglia. Semaforo verde alle 15.03, diretta tv su Mediaset Italia 1 e Sky Sport 1.