Con l'inizio del campionato alle porte si iniziano a fare i conti per gli abbonamenti venduti. Tra Milano e Roma l'entusiasmo quest'anno è alle stelle e le tessere vendute la dicono lunga. I tifosi di Milan e Inter vedono una nuova corsa scudetto e così i nerazzurri comandano questa speciale classifica con 41mila abbonamenti e seguono proprio i rossoneri con 500 in meno. Terzo e quarto posto per le due romane, con la Roma trascinata dalla campagna acquisti e dalla vittoria della Conference League ha venduto 36mila tessere. Lazio quarta con 21.600. La Juventus è solo sesta con 20.200 abbonamenti, ma sono comunque tanti visto il rincaro dei prezzi.

Note negative per il Torino e il Napoli. I Partenopei pagano l'aver iniziato la vendita più tardi rispetto agli altri e a una campagna acquisti che ha visto più cessioni (di livello) che acquisti. I granata invece vivono un momento di contestazione e in meno di 4mila persone hanno sottoscritto un abbonamento.