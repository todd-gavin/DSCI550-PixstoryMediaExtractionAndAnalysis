La mancanza di risposte da parte di Di Maria avrebbero fatto abbandonare la trattativa alla Juventus. Il club bianconero era andato incontro alle richieste del giocatore argentino, cioè un solo anno di contratto a 7 milioni di euro, ma non è bastato ad avere il "sì" tanto atteso. L'attaccante ex Real Madrid e Psg sta aspettando una chiamata da parte del Barcellona, squadra che preferisce alla Juventus. Ma i bianconeri di aspettare non ne hanno più voglia.

Così è iniziata la corsa per portare a Torino uno tra Berardi o Zaniolo. Il giocatore del Sassuolo ha voglia di provare a giocare in una big e quindi sarebbe ben disposto ad ascoltare la Juventus, club che lo aveva già cercato più volte negli anni precedenti. Più complicata la strada che porta a Zaniolo ma resta pur sempre un obiettivo. La Roma è disposta a trattare, ma le cifre richieste al momento sembrano essere giudicate troppo alte.