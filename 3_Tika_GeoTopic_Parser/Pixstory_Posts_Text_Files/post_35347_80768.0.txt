È stata a dir poco strepitosa la prova degli Azzurri del rugby U20 che annichiliscono i campioni in carica e fanno la storia, vincendo per ben 6-0 in un Monigo straripante di entusiasmo. Grande la difesa degli italiani che ha permesso di conseguire un risultato storico. La partita è stata dominata dagli azzurri con il risultato che a tratti è sembrato persino andare troppo stretto ai ragazzi di coach Massimo Brunello. Il pilone Riccardo Genovese è stato premiato a fine partita come miglior giocatore in campo.