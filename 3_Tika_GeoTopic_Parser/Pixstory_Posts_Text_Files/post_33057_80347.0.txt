La campionessa olimpica dei 500 metri a Pechino 2022, Arianna Fontana, avanza senza problemi ai quarti di finale dei 1.000 metri, unica nota positiva in una giornata molto amara per la pista corta azzurra. Nella gara maschile Pietro Sighel è stato squalificato nei quarti di finale dei 1.500 metri per una scorrettezza sul belga Desmet (l'oro è poi andato al coreano Hwang), mentre in una maxi finale a dieci è arrivato ultimo Yuri Confortola. L'amarezza più grande resta però quella per la staffetta femminile, eliminata a causa della caduta di Cynthia Mascitto dopo pochi giri: una possibile medaglia sfumata.