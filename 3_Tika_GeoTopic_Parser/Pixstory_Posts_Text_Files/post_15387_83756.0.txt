Secondo ultime stime "potremmo avere 100.000 profughi in arrivo in Lituania" dall'Ucraina e "stiamo cercando di fare come meglio possiamo" per accoglierli.
Lo afferma mons. Gintaras Grusas, arcivescovo di Vilnius e presidente del Consiglio delle Conferenze Episcopali d'Europa (Ccee), a un briefing con la stampa per l'incontro dei vescovi del Mediterraneo di Firenze. "Ho fatto un appello - dice - al popolo lituano: e' tempo di dimostrare che siamo cristiani, che prima dobbiamo pregare per la pace, e dopo aiutare le genti che arrivano alle nostre porte, aprire le porte e aprire i nostri cuori a quei rifugiati".