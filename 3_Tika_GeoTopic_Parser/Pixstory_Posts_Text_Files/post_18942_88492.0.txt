E' davvero inarrestabile Marcell Jacobs. Dopo l'oro olimpico sui 100 metri piani è arrivato anche il primo posto ai Mondiali di Atletica nei 60 metri indoor. Un risultato che non era così scontato e che, dopo la gara, si è saputo essere ancora più importante perché è arrivato dopo i crampi avuto nel riscaldamento prima della finale. Lo ha rivelato lui stesso a La Gazzetta dello Sport: "In finale, con due leoni al fianco (si riferisce agli statunitensi Coleman e Bracy, n.d.r.), dopo aver pure sofferto di crampi nel riscaldamento, è stato inevitabile dare il 100%".

Nonostante il problema, Jacobs ha corso più veloce di tutti, battendo il record europeo che resisteva da 13 anni. "Dietro a questi risultati c'è magia e duro lavoro", ha detto intervistato dalla Rai, "Ho dimostrato che quello che ho fatto alle Olimpiadi non è giunto per caso, mi sono messo alla prova in una cosa non mia come i 60 metri e alla fine ho vinto anche qui. Non era per nulla scontato, ed ora forte di questo risultato non vedo l’ora di farvi sognare e far sognare nei 100 metri all’aperto".ù