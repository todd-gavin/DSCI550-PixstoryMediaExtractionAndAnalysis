La Nazionale Femminile di Volley si è qualificata per le semifinali della Nations League sconfiggendo nei quarti di finale la Cina per 3-1. L'avvio delle azzurre è stato nel segno di Paola Egonu che con ben 10 punti ha indirizzato la squadra verso la vittoria nel primo set. Nel secondo parziale sale di livello anche il resto della squadra, in particolare Caterina Bosetti, e arriva il 2-0. La Cina ha una reazione d'orgoglio e parte forte nel terzo set, ma l'Italia dopo essere finita sotto 13-6 inizia a recuperare fino al 24-24, ma le avversarie chiudono sul 26-24. Nel quarto set la Cina non demorde, ma guidate ancora da Egonu le azzurre chiudono sul 25-22 e si qualificano per la semifinale, dove incontreranno la vincente del match tra la Turchia padrona di casa e la Thailandia.