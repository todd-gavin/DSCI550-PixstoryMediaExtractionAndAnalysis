Elios Manzi salva la giornata degli azzurri agli europei di Sofia. Il judoka italiano schiena al golden score l'azero Najafov e vince la medaglia di bronzo nei 66 kg maschili. Tanto amaro in bocca nelle altre gare: nell'attesissima categoria dei 48kg femminili, la campionessa del mondo jr, si è fermata al 7° posto (sconfitta nei quarti dalla portoghese Costa, poi argento), mentre Francesca Milani, eliminata dalla spagnola Figueroa, raggiunge la finale per il bronzo ma esce sconfitta dal match con l'israeliana Rishony a causa di un attacco irregolare portato dopo 30 secondi di incontro. La delusione più grande arriva però dai 52kg, dove la più quotata delle azzurre, Odette Giuffrida si ferma ai quarti contro la britannica Giles dopo quasi 5 minuti di Golden Score. Poi, stremata, Odette non è riuscita a conquistare la finalina per il bronzo e ha chiuso 7°. Nei 60kg maschili fuori al primo turno Pantano; molto buono, invece, il torneo del già citato Manzi nei 66kg: l'azzurro è stato eliminato solo in semifinale dallo spagnolo Gaitero Martin al golden score. Poi, ripescato nella finale per il bronzo, lo ha vinto. I titoli di oggi sono andati alla francese Shirine Boukli nei 48 kg, alla britannica Chelsie Giles nel 52 kg, all'israeliana Nelson-Levy nel 57kg, allo spagnolo Garrigos nei 60kg e all'ucraino Iadov nei 66kg.