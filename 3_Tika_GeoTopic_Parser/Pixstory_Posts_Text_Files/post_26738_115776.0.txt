Brunello Cucinelli migliora le stime sui ricavi del 2022 dopo un balzo delle vendite del 46,4% registrato nel secondo trimestre dell’anno, la miglior performance di sempre per il gruppo.
Il brand del lusso specializzato in cashmere prevede per il 2022 un incremento dei ricavi del 15%, rispetto al +12% atteso in precedenza. Confermata, invece, la crescita del 10% atteso nel 2023, mentre il raggiungimento del traguardo di 1 miliardo di euro di fatturato è previsto per il 2024, si legge in una nota.
Nel secondo trimestre i ricavi hanno raggiunto quota 218,3 milioni, contro stime degli analisti per 212 milioni. Nei primi sei mesi dell'anno i ricavi sono cresciuti del 28,3% a cambi costanti a 415,2 milioni.
https://www.fashionmagazine.it/business/outlook-2022-a-15-cucinelli-il-secondo-trimestre-da-record-464-migliora-le-previsioni-di-vendita-di-fine-anno-109952