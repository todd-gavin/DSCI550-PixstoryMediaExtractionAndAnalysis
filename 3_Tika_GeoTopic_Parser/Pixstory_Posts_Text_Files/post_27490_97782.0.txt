Pirotecnico e pieno di sorprese e gol, il sabato degli anticipi della 35esima giornata del campionato di calcio di Serie A, importante soprattutto in chiave salvezza. Alle 15.00, il Cagliari è stato sconfitto 1-2 in casa dall’Hellas Verona di Igor Tudor, che inguaia il collega Walter Mazzari, sempre più sulla graticola, mentre il Napoli ha letteralmente travolto il Sassuolo al Maradona per 6-1. Alle 18.00, la Sampdoria ha conquistato per 1-0 il derby della Lanterna di Genova, mettendo nei guai i cugini rossoblù: dopo il vantaggio di Sabiri al 25esimo, il Genoa è andata vicinissima al pareggio al 96esimo, quando il capitano Mimmo Criscito ha 
sbagliato il rigore decisivo. Infine, match pirotecnico a La Spezia, dove i liguri sono capitolati per 3-4 contro la Lazio di Maurizio Sarri.

Foto: Instagram sampdoria