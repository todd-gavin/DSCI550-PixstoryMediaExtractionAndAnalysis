Il futuro delle corse targato Bmw adesso ha anche un modello che può far sognare i fan del marchio. La casa dell’Elica ha infatti svelato in anteprima il disegno e la livrea della nuova Bmw M Hybrid V8. E, cioè, del prototipo LMDh impegnato nel campionato endurance Imsa a partire dal 2023 e che segnerà il ritorno in prima persona del costruttore nel motorsport dopo l’uscita di scena dal Dtm e dalla Formula E. Pochi i dettagli tecnici ufficializzati, se non quelli immediatamente evidenti nel nome: il motore sarà infatti un V8 ibrido che attingerà a piene mani dall’esperienza tradizionale nella realizzazione di propulsori termici, ma anche dal know-how degli anni nella massima serie elettrica. E se gli appassionati di tecnica non hanno dunque grandi dati su cui fantasticare ci sono le prime immagini pubbliche a soddisfare tutti gli altri. Esteticamente bellissima, sarà anche vincente?

Foto: Instagram bmwmotorsport