"Lo Spezia Calcio comunica che gli esami diagnostici ai quali è stato sottoposto il calciatore Simone Bastoni, uscito anzitempo dalla sfida contro l'Atalanta, hanno evidenziato una lussazione dell'acromion-claveare della spalla sinistra. Il calciatore verrà sottoposto ad intervento chirurgico, che sarà eseguito nel pomeriggio di domani presso l'ospedale San Raffaele di Milano dal Prof. Vincenzo Salini". Questo il comunicato ufficiale diramato in queste ore dalla società Spezia in merito alle condizioni del suo difensore Bastoni. Il calciatore dovrà infatti sottoporsi ad un'operazione alla spalla sinistra per la lussazione rimediata nel match contro l’Atalanta.