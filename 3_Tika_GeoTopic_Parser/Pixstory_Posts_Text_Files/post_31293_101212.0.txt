il Consiglio nazionale delle ricerche partecipa alla giornata internazionale "Fascination of Plants Day" (FoPD 2022) dedicata al mondo vegetale attraverso molteplici eventi. Per questa edizione del FoPD 2022 il coordinamento delle iniziative a livello nazionale è affidato all’Istituto per la protezione sostenibile delle piante del Cnr e al Dipartimento di scienze della vita e biologia dei sistemi dell’Università degli Studi di Torino. Iniziative sono in programma a Torino, Milano, Legnaro (Padova), Regello (Firenze), Pisa, Perugia, Portici (Napoli), Molfetta, Bari. Il "Fascination of Plants Day" nasce sotto l'egida dell’European Plant Science Organization (EPSO) e coinvolge scienziati da tutto il mondo impegnati nello studio delle piante. In particolare, il Cnr, come ogni edizione svolge un ruolo di primo piano con 23 eventi eterogenei organizzati in tutto il territorio nazionale da: Istituto per la protezione sostenibile delle piante (Ipsp), Istituto di biologia e biotecnologia agraria (Ibba), Istituto di bioscienze e biorisorse (Ibbr), Istituto per il sistema produzione animale in ambiente mediterraneo (Ispaam) del Dipartimento di scienze bio-agroalimentari. L’obiettivo di questa iniziativa è avvicinare il grande pubblico al misterioso e affascinante mondo delle piante e delle scienze vegetali, che svolgono un ruolo di primaria importanza per la conservazione dell’ambiente, la salute del pianeta, l'agricoltura e la sostenibilità
della produzione alimentare. L’interazione delle piante nella vita quotidiana dell’essere umano è il fulcro attorno al quale ruota tutto
l’evento.