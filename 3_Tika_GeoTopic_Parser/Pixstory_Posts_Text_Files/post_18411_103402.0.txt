Nadal conquista i quarti di finale del Roland Garros, ma questa volta lo spagnolo vince al termine di una maratona contro Auger-Alissime durata oltre 4 ore e 20 minuti e non con facilità come ci si sarebbe aspettato. La vescica al piede probabilmente si è fatta sentire perché contro il tennista canadese non ha giocato il suo miglior tennis, facendosi infilare parecchie volte e concedendo troppi break.

Il risultato finale recita 3-2 per Nadal con il risultato di 3-6 6-3 6-2 3-6 6-3. Come si capisce non è stata una passeggiata di salute, anzi un match davvero combattuto vinto grazie all'esperienza e a un ultimo set giocato molto meglio dell'avversario. Nadal con quella di oggi è alla sua 109' vittoria al Roland Garros, al netto di appena 3 sconfitte. Due di queste sono arrivate per mano di Djokovic, proprio l'avversario che Nadal dovrà affrontare ai quarti di finale. E al momento il serbo sembra più in forma. Ma si sa, tra i due si gioca sempre un match a sé.

Auger-Alissime è partito meglio. Ha fatto suo il primo set sfruttando una palla break. Nel secondo invece Nadal ha iniziato a rodare e ha chiuso 6-3 prima e 6-2 dopo, facendo pensare che da lì a poco il match sarebbe finito. Invece nel quarto set lo spagnolo ha rallentato e Auger-Alissime ha ripreso coraggio fino a pareggiare il conto dei set: 2-2. Il miracolo canadese a quel punto è sembrato possibile, ma ancora una volta la storia l'ha scritta Nadal. Con il servizio a favore gli è bastata una palla break.