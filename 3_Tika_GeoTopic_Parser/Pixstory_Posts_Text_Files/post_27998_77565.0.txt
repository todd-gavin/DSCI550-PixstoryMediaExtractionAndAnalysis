Felipe Caicedo è un nuovo calciatore dell’Inter del suo ex allenatore Simone Inzaghi. Reduce da un’esperienza tutt’altro che positiva al Genoa, il trentatreenne ecuadoriano si trasferisce a Milano in prestito secco, dando la possibilità all’ex tecnico della Lazio di ruotare le pedine del reparto offensivo nell’attesa del recupero dell’infortunato Correa. Dopo il colpaccio Gosens, dunque, un altro tassello importante verso l’obiettivo di bissare lo scudetto vinto lo scorso anno.