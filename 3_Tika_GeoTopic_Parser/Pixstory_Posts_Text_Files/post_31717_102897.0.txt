In questo libro, le cui tavole erano state pensate per un volumetto della collana Tantibambini, a cura di Bruno Munari per Einaudi, Aoi Huber Kono illustra le facciate di 16 negozi, compiendo una sintesi dei tratti piú caratteristici di ciascuno: alcuni esistono ancora, ma chi può dire per quanto? Le facciate minuziosamente illustrate in questo leporello che Aoi inizia a comporre nel 1974, dunque rimaste nel cassetto per 50 anni, corrispondono a luoghi che sono esistiti eccome, luoghi quotidiani e allora familiari, ormai in via di estinzione: la confetteria, la latteria, la merceria...