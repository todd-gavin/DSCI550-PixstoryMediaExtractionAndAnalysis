L’addio alla Formula 1 al termine della passata stagione, conclusa (se non altro) con la vittoria del titolo piloti con Max Verstappen, ha lasciato un vuoto. Non soltanto per il team di Milton Keynes che, in questo 2022, ha dovuto iniziare a gestire e produrre le power unit in proprio attraverso Red Bull Powertrains, ma anche a 
Tokyo. Uscita (quasi) definitivamente di scena come motorista ufficiale in F1, la casa nipponica mantiene comunque un piede dentro la massima serie anche in questa stagione: proprietaria della pista di Suzuka, la Honda ha infatti comunicato il suo ritorno in Formula 1 seppur semplicemente come… title sponsor ufficiale del prossimo Gran Premio del Giappone mostrando dunque di aver mantenuto l’interesse nella categoria nonostante l’addio. Sarà l’occasione per festeggiare con il proprio pubblico il titolo Piloti ottenuto nel 2021 
con Verstappen. 

Foto: Instagram hondaracingf1