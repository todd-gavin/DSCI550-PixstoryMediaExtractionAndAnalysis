Il tampone molecolare ha confermato la positività al Covid-19 di Lautaro Martinez, già riscontrata nella giornata di ieri da un tampone rapido.
L'attaccante dell'Inter non potrà dunque rispondere alla convocazione della nazionale argentina per le partite contro Venezuela ed Ecuador.
Martinez è ora in isolamento, ma potrebbe tornare a disposizione di mister Inzaghi già martedì 29, quando l'Inter inizierà a preparare l'importante sfida con la Juventus.