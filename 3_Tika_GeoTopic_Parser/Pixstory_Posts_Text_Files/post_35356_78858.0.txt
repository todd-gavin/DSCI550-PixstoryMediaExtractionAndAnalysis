L’ambito premio degli allenatori è andato questo mese a mister Thiago Motta. L’allenatore ha infatti guidato il suo Spezia in un gennaio infuocato. Sembrava in partenza prima della sfida del 22 dicembre 2021 con il Napoli che gli ha invece permesso di rimanere alla guida dei bianconeri. Thiago Motta ha conquistato poi nel mese di gennaio ben tre vittorie consecutive, rispettivamente contro il Genoa nel derby ligure, contro il Milan a San Siro e contro la Sampdoria nell’altro derby. Un traguardo storico per il club e per l’allenatore che per ora rimane saldamente al suo posto. La Lega Serie A lo premierà sul campo domenica 6 febbraio in occasione di Salernitana-Spezia, una sfida che si preannuncia a dir poco infuocata in chiave salvezza.