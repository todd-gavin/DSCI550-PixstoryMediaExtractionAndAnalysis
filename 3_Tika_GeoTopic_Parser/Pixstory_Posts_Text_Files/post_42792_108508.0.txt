गपशप 
चाय का लिए लंबा इंतजार  
हाल ही में राजभवन जाने से रोकने के लिए पुलिस ने कांग्रेस नेताओं को हिरासत में लिया।पुलिस थाने में ही कांग्रेस अध्यक्ष एचएस लक्की और नेताओं ने दरी बिछाकर धरना दिया।हिरासत में लिए नेताओं का हाल जानने के लिए पूर्व केंद्रीय मंत्री पवन बंसल भी पहुंचे।अब नेताओं और कार्यकर्ताओं को थाने से वापस जाना था।लेकिन थाना प्रभारी ने नेताओं को चाय पीकर जाने का आफर दिया ऐसे में कार्यकर्ताओं को लगा कि पुलिस की चाय पीकर जाना ही बेहतर है।ऐसे में बंसल सहित अन्य कार्यकर्ता चाय का इंतजार करने के लिए गपशप करने लग गए।काफी देर तक चाय न आने पर नेता एक दूसरे की आंखों में देखते रहे।इसी बीच एक नेता थाने के बाहर से आया।उस नेता ने कहा कि अब क्या वापस चले तो उन्हें बताया गया कि पुलिस की ओर से चाय आ रही है।ऐसे में उस नेता ने कहा कि चाय तो धरने पर बैठे नेता पहले से पी चुके हैं।ऐसे में बंसल को भी उस नेता को कहना पड़ा कि वह आधे घंटे से बैठे है अभी तक तो चाय आई नहीं।आखिरकार 40 मिनट बीत जाने के बाद आखिरकार पुलिस ने नेताओं के लिए चाय भेजी।जिसमे मीठा काफी था। कई नेताओं ने यह भी कहा कि थाने के अंदर सिलेंडर खत्म हो गया था लेकिन बाहर से चाय मंगवानी पड़ी।जबकि शुरूवात में कांग्रेस अध्यक्ष एचएस लक्की ने पवन बंसल को थाना प्रभारी की काफी तारीफ करते हुए कहा कि यह उन्हें पंजाब विश्वविद्यालय से छात्र राजनीति से जानते हैं।

हवा नहीं लगने दी 
नगर निगम में कई सालों से एक ही पद पर बैठे सुपरिटेंडट और सीनियर सहायक स्तर के कर्मचारियों का तबादला हुआ।यह तबादला कमिश्नर आनिंदिता मित्रा की ओर से किया गया है।इसकी कमिश्नर ने अन्य अतिरिक्त कमिश्नर और ज्वाइंट कमिश्नर को कानो कान हवा भी नहीं आने दी क्योंकि इससे पहले के लिए रहे कमिश्नर इन कर्मचारियों का तबादला करने का प्रयास करते हैं तो अतिरिक्त कमिश्रर और ज्वाइंट कमिश्नर कोई न कोई तकनीकी दिक्कत और काम प्रभावित होने की बात इन ट्रांसफरों को टाल दिया करते रहे हैं।तबादला करने से पहले कमिश्नर ने खुद सीनियर सहायकों के इंटरव्यू भी लिए।इन ट्रांसफर से कई खुश है