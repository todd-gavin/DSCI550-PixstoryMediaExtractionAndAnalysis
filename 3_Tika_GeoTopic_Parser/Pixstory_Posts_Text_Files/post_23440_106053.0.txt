Vasco Rossi e la sua tribù on the road again, per un lungo tour (11 date), che si concluderà a Torino il 30 giugno. 
Tour sold out, per un totale di oltre 676.000 biglietti (...acquistati qualche mese fa o … custoditi per tre anni). Sold out l’11 e il 12 giugno a Roma, al Circo Massimo. 
Il singolo ‘L’amore, l’amore’da venerdì su tutte le piattaforme. 

Le canzoni dell’ultimo album ci sono quasi tutte, la prima è “XI comandamento” e l’ultima è la title track “Siamo qui”. Le altre sono distribuite lungo le due ore e mezza di concerto, nelle prime dieci, la hit “La pioggia alla domenica”, qui nella versione originale (quella con Marracash è sulle piattaforme digitali per Save the Children) e il rock della fluida “L’amore l’amore”.
Inedite a concerto perché non hanno ancora mai potuto essere eseguite dal vivo sono le recenti: “Se ti potessi dire” (2020) e “Una canzone d’amore buttata via” (2021). Oltre alle ballate e ai grandi classici di sempre. 

Un’esplosione di luci spettacolari, 1500 i corpi illuminanti e potenza audio da 750.000 watt.
 
Sul palco scorribande a chitarre sguainate, fiati che invitano al divertimento, ultima novità di quest’anno sono congas e timbales che danno un sapore afro agli arrangiamenti. C’è anche il suono magico della Lap steel guitar.