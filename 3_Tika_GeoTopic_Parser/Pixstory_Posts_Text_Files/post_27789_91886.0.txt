Prima, storica, vittoria in MotoGP per l’Aprilia. La casa di Noale, dopo aver ottenuto la pole position in qualifica, ha poi centrato anche il primo successo nella classe regina con lo spagnolo Aleix Espargaro, già grande protagonista dei test precampionato. Con una moto finalmente competitiva, la casa veneta che fa parte del gruppo Piaggio, può pensare di lottare in vetta anche nella classe regina del motomondiale, dopo anni di successi incontrastati nelle categorie minori. Alle spalle di Espargaro, al termine di una bellissima lotta ruota a ruota, la Ducati Pramac di Jorge Martin, seguita dalle Suzuki di Alex Rins e Joan Mir. Solo quinta la Ducati ufficiale con Pecco Bagnaia, settimo il campione in carica Fabio Quartararo. La MotoGP torna in pista già nel prossimo fine settimana con il GP delle Americhe sulla pista di Austin.

Foto: Instagram motogp