Si sta rivelando un torneo negativo per l'Italia questo Masters 1000 di Roma edizione 2022. Oltre a Fabio Fognini, e al netto delle assenze di  Berrettini e Musetti, l'unico altro azzurro a raggiungere il secondo turno è Jannik Sinner, che ieri sera si è sbarazzato 6-4 6-3 dello spagnolo Pedro Martinez e che stasera affronterà proprio Fognini nei sedicesimi di finale. La buona notizia è che, per forza di cose, almeno un italiano sarà agli ottavi, la cattiva è che il contingente si assottiglierà ancora di più. Ieri, infatti, sono stati eliminati il coraggioso 18enne Nardi, che ha perso 6-4 6-4 contro un top ten come Norrie, e le due ultime azzurre in tabellone, Jasmine Paolini (demolita dalla svizzrea Teichman per 6-3 6-2) e Lucia Bronzetti, forse la più in forma delle azzurre, eliminata dalla colombiana Osorio-Serrano 7-6 6-3.