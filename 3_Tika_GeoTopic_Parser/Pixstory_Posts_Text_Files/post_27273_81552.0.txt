Nell'ambito del suo programma HUBLOT Xplorations, la casa orologiera svizzera ha avviato una nuova partnership con la spedizione Polar Pod. Ideata dall'esploratore e ambientalista francese Jean-Louis Etienne, il primo ad aver raggiunto il Polo Nord in solitaria, questa nave a emissioni zero ha l’obiettivo di esplorare le acque degli "Howling Fifties" (I cinquanta urlanti). Il nome dato a questa zona dell'Oceano Australe si riferisce alla costante presenza di venti violenti e mari burrascosi nella regione. Progettata per poter resistere a qualsiasi condizioni meteorologica, la Polar Pod è una piattaforma nautica verticale alta 100 metri (con un pescaggio di 80 metri), stabilizzata da 150 tonnellate di zavorra. Senza motore, sarà trasportata dalla corrente circumpolare e alimentata da sei turbine eoliche.
Questo progetto rientra pienamente nel programma Hublot Xplorations, articolato su tre direttrici: lo Spazio, con la creazione di componenti per il robot marziano Exomars della società Space X; la Terra, attraverso il sostegno all'associazione Sorai per la protezione dei rinoceronti e di altre specie animali in pericolo; il Mare, con Anticitera e ora Jean-Louis Etienne e la missione Polar Pod, un progetto per sostenere la ricerca attraverso un progetto umano, scientifico e sociale.