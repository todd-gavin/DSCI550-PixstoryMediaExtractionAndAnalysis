A 43 anni Valentino Rossi è diventato papà. Questa mattina la compagna Francesca Sofia Novello ha dato alla luce Giulietta (Rossi) e il nove volte campione del mondo di moto Gp ha dato l'annuncio sui social. "Mamma e babbo sono al settimo cielo!" ha scritto pubblicando la foto di un piedino in bianco e nero.

Tantissimi i commenti e i messaggio arrivati a Valentino Rossi e alla compagna, compresi quelli di personaggi della tv o del mondo dello sport, anche loro grandi amici come Cesare Cremonini e Fabio Quartararo.

Della gravidanza si sa dallo scorso 18 agosto quando sempre sui social Rossi aveva inscenato con Francesca Sofia Novello una "visita" con tanto di camice e stetoscopio per dare il lieto annuncio ai tifosi e ai fan. Adesso l'attesa è finita.