La finale di Champions League tra Liverpool e Real Madrid è iniziata con oltre mezz'ora di ritardo. Ma cosa è successo? A Parigi pare che siano arrivati circa 80mila tifosi inglesi, ma i biglietti a loro disposizione erano appena 20mila. Questo ha fatto sì che si creasse molta confusione ai tornelli, con qualcuno, anche non appartenenti al tifo inglese, che ha scavalcato le cancellate per correre verso le tribune.

Alle 20.45 lo speaker ha dato la comunicazione che l'inizio del match sarebbe ritardato, senza specificare di quanto. Alle 21.05 le squadre sono rientrate per fare nuovamente un po' di riscaldamento e alle 21.20 è iniziata la cerimonia con le tribune quasi piene (finalmente).

Il fischio d'inizio è stato dato solamente alle 21.36.