La grande attesa per il ritorno a casa di Valentino Rossi è stata, almeno in gara-1, delusa. La leggenda della MotoGP, adesso impegnata con le quattro ruote nel GT World Challenge Europe, è stato infatti protagonista di una gara deludente nella prima manche del campionato GT3 a Misano. Il Dottore, partito 15°, è stato in bagarre per svariati giri, fino a una toccata pochi secondi prima del cambio pilota che ha poi costretto il 
compagno Frederic Vervisch al ritiro. A vincere è stata l’Audi R8 dei compagni di squadra Charles Weerts e Dries Vanthoor, che ha preceduto sul traguardo la Mercedes AMG GT3 di Timur Boguslavskiy e Raffaele Marciello. Terzo posto per l’altra Audi del Team WRT di Neubauer-Goethe. Domani alle 14.45 l’appuntamento con gara-2.

Foto: Instagram gtworldcheu