Mercoledì 29 giugno sarà il giorno di Romelu Lukaku. Il giocatore belga, d'accordo con l'Inter, sbarcherà a Milano dalla Sardegna dove sta finendo di trascorrere le vacanze. Visite mediche all'Humanitas e poi in sede nerazzurra per mettere le firme sul contratto che lo riporterà a Milano in prestito per la prossima stagione.

Inizialmente Lukaku aveva programmato il suo arrivo in città per giovedì 30 giugno, ma alla fine ha anticipato.

Se tutto andrà come deve, quindi senza intoppi dell'ultimo minuto, l'attaccante dovrebbe già essere a disposizione del mister Simone Inzaghi per l'inizio della preparazione alla Pinetina il 10 luglio.