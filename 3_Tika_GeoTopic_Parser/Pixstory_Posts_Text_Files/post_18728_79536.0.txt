Sono passate entrambe, ma che fatica! Chelsea e West Ham superano i sedicesimi di finale della FA Cup con grandissima difficoltà ed entrambe ai tempi supplementari. Dopo l'eliminazione inaspettata del Manchester United contro il Middlesbrough (seconda divisione), sembravano non poterci essere altre sorprese, invece il rischio è stato altissimo.

Il Chelsea ha giocato contro Plymouth Argyle (terza serie) e dopo essere passata in svantaggio dopo 8 minuti (gol di Gillesphey), è stato Azpiculeta a firmare il pareggio in chiusura di prima frazione di gioco. Fino al triplice fischio il risultato è rimasto invariato e solo ai supplementari è arrivata la vittoria con il gol di Marcos Alonso. Da menzionare il rigore sbagliato che sarebbe valso il pareggio al 118'.

Sarebbe stata una sconfitta ancora più clamorosa quella del West Ham visto che ha giocato il sedicesimo di finale di FA Cup contro il Kidderminster, squadra di quinta divisione inglese. Il vantaggio iniziale dei padroni di casa (Kidderminster) è arrivato al 19' con il West Ham sotto fino al 91' quando Rice ha messo a segno il gol dell'1-1. Nei tempi supplementari il vantaggio che è valso il passaggio del turno è arrivato, come una doppia beffa, ancora una volta nel recupero, al 121' a opera di Bowen.