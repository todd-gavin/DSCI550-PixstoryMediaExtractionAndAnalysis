In migliaia ai funerali del bambino rimasto prigioniero di un pozzo profondo 32 metri. La famiglia non ha voluto i funerali di stato, ma il mondo intero si è stretto in un abbraccio virtuale attorno alla piccola bara. Il calciatore marocchino Abderrazak Hamdallah ha promesso una casa agli sfortunati genitori e una raccolta fondi partita dall’Adans center di Washington, una delle più grandi comunità musulmane degli Usa, ha già raggiunto i 130 mila dollari.