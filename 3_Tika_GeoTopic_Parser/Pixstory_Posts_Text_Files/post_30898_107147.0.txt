Golden State si porta a una vittoria dal titolo Nba 2022 dopo il successo per 104-94 su Boston in gara 5. Una vittoria arrivata in maniera inedita per i padroni di casa, travolti nel terzo quarto – il parziale durante il quale solitamente danno il meglio di sé - per 35-24 e con uno Steph Curry sorprendentemente autore di uno 0/9 da 3. L'avvio di partita era stato tutto dei Warriors, saliti fino al  +16 prima di subire la reazione dei Celtics dopo l'intervallo. Il successo è arrivato grazie a un gran rendimento di tutta la squadra, con Bradley Wiggins migliore in campo autore di 26 punti e 13 rimbalzi, oltre alla giocata simbolo del match. Fondamentale anche l'apporto di Klay Thompson (21), Gary Payton (15) e Jordan Poole (14), mentre Curry (16) ha distribuito 8 assist ovviando alla serata storta al tiro. Per Boston 27+10 rimbalzi per Jayson Tatum, 20 per Marcus Smart, 18+9 Jaylen Brown.