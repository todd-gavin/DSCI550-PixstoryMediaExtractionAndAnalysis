Andrea Belotti è ancora un giocatore senza squadra e da giorni si dà come possibile nuovo acquisto della Roma. Oggi, alla vigilia della partita tra i giallorossi e la Cremonese, i giornalisti hanno chiesto dell'ex capitano del Torino a Mourinho. Il tecnico portoghese ha risposto non dando alcuna indicazione, dicendo solo che la sua squadra è carente di un giocatore in attacco e che al momento, in rosa, non sono allo stesso livello tutti gli attaccanti che ha a disposizione: "Quando in panchina non hai un giocatore dello stesso livello degli attaccanti titolari, che è ovvio, nessuno può pensare che Felix e Shomurodov sono al livello di Dybala e Abraham. Quando non hai questo cerchi di fare con quello che hai in panchina e in quel momento avevo esperienza di Matic e Wijnaldum, che hanno controllato la partita. Sarebbe molto più bello chiudere la partita segnando 3 gol ma l'abbiamo fatto in un altro modo". 

"Se mi chiedi se mi piacerebbe avere un altro attaccante, non ti rispondo", ha continuato, "Pinto lo sa, devo solo aspettare e se non si può fare andiamo avanti con quello che abbiamo. Se Bellotti è un giocatore del Torino o di un'altra squadra non ti rispondo. Se è vero che vuole venire alla Roma, mi piace molto come atteggiamento. Se viene o meno non te lo posso dire perché non lo so".