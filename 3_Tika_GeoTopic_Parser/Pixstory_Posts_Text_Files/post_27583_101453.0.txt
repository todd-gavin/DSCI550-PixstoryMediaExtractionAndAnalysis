Inizia oggi, con un anticipo del venerdì sera, la 38esima e ultima giornata del campionato di calcio di Serie A. A sfidarsi, allo Stadio Olimpico Grande Torino, ci saranno il Torino di Ivan Juric e la Roma di José Mourinho: se i granata non hanno molto più da chiedere a questa stagione, i giallorossi hanno bisogno dei tre punti per difendere il sesto posto dai possibili assalti di Fiorentina e Atalanta, appaiati a quota 59, uno in meno della Roma. Per la lotta scudetto, invece, dovremo aspettare domenica pomeriggio quando, alle 18.00, si giocheranno in contemporanea Inter-Sampdoria e Sassuolo-Milan.

Foto: Instagram torinofc1906