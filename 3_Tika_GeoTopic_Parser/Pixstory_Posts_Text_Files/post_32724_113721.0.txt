Solo i grandi vincono in maglia gialla, e il belga Wout Van Aert l'ha fatto oggi, attaccando a 900 metri dall'arrivo, staccando tutti e andrando a conquistare la prima tappa francese di questo tour scattato dalla Danimarca, la quarta in assoluto. Dopo due brucianti sconfitte al photofinish in volata, Van Aert ha deciso di scattare sulla rampa finale del Col du Blanc Nez e lo ha fatto, rifilando 8 secondi agli inseguitori, regolati in volata dal suo connazionale Philipsen. Sesto l'italiano Mozzato. In classifica generale Van Aert allunga e conta ora 25" sul connazionale Lampaert e 32" sullo sloveno Pogacar. Seguono Pedersen (Danimarca) a 36" e Van der Poel (Olanda) a 38". Il migliore degli italiani è Mattia Cattaneo, 14° a 55".