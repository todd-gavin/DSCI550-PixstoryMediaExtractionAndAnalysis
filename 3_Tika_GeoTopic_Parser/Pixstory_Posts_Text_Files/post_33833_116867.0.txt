Chissà se presto Erling Haaland con la maglia della Salernitana. Dopo averlo visto in vacanza con la divisa del Genoa, potrebbe aprirsi un nuovo capitolo nell’armadio dell’attaccante del Manchester City. 

Tutto merito del suo migliore amico, Erik Botheim, affermatosi nell’incubo delle italiane, il Bodo/Glimt. Si sono conosciuti da bambini e hanno rafforzato il loro rapporti ai tempi dell’u-16 in Nazionale. Quando Erling è esploso, la sua canzone rap è diventata un tormentone. 

Chi c’era nel video tra quei ragazzini sbarbati? Erik Botheim, proprio lui, e Erik Tobias Sandberg, oggi al Jarv, in seconda divisione norvegese. La loro Kygo jo, 9 milioni di visualizzazioni su YouTube, parla di una giornata tra amici, tra negozi di barbecue e cellulari senza credito residuo. 

Siamo certi che, in caso di esplosione a Salerno, la ascolteremo presto all’Arechi, dov’è approdato dal Krasnodar, in Russia, lasciando uno scenario di vita e carriera non invitante.