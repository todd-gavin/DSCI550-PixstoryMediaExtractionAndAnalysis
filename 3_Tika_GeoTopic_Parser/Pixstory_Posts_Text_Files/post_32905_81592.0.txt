La mezzofondista azzurra, campionessa europea di cross, si è superata a Val-de-Reuil (Francia) dove ha timbrato il nuovo primato italiano dei 3000 metri in 8:41.72, migliorando di oltre tre secondi il precedente record che apparteneneva a Silvia Weissteiner. La giovanissima trentina, appena 21 anni per lei, è stata battuta solo dall’etiope Ayal Dagnachev (8:41.32) ma nei due giri conclusivi al cardiopalma, ha recuperato sulla nutrita pattuglia di atlete africane chiudendo l'ultimo mille con uno strepitoso 2:50. Alla vigilia dei mondiali una prestazione che fa sperare, per la Battocletti, già bravissima a Tokyo lo scorso anno con il settimo posto nei 5000.