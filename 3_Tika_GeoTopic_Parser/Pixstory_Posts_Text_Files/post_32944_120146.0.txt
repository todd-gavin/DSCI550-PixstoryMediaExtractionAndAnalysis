Carlos Sainz è stato il più veloce nella prima sessione di prove libere del Gran Premio d'Ungheria, sul tracciato dell'Hungaroring di Budapest con il tempo di 1:18.750. Il pilota spagnolo ha preceduto di 130 millesimi Max Verstappen su Red Bull e di 289 Charles Leclerc sull'altra Ferrari. Il monegasco è poi stato il più veloce nelle FP2, abbassando il riferimento cronometrico a 1:18.445, davanti a Lando Norris con la McLaren a 217 millesimi e ancora a Sainz a 231. Quarto Max Verstappen a 427 millesimi. Sul passo gara, poi le Ferrari si sono mostrate estremamente competitive, sebbene per i prossimi giorni sia prevista pioggia, un'incognita che potrebbe rimescolare le carte.