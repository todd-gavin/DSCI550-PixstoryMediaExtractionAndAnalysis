“Juan Jesus è un ottimo calciatore e una bravissima persona. Sono molto contento che resterà ancora con noi". La notizia la dà direttamente il presidente Aurelio De Laurentiis su Twitter e riguarda l'esercizio dell'opzione di rinnovo del Napoli presente nel contratto del giocatore brasiliano.

Trent'anni, Juan Jesus quest'anno ha dispiutato 21 presenze con il Napoli segnando anche una rete. Prima di vestire la maglia azzurra aveva giocato cinque stagioni con l'Inter e altrettante con la Roma. Questo il suo commento al prolungamento: "Abbiamo un sogno nel cuore, Napoli. Un onore poter continuare la nostra strada insieme".

A quanto pare il contratto ora prevede una scadenza al giugno del prossimo anno con opzione di rinnovo per un'altra stagione, quindi una sorta di biennale.