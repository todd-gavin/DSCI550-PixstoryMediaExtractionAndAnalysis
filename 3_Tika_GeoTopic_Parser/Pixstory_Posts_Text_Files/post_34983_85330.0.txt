“La Haas ha deciso di porre fine, con effetto immediato, all'accordo di partnership con Uralkali, e al contratto col pilota Nikita Mazepin. Al pari dell'intera comunità della Formula 1, il team è scioccato e rattristato dall'invasione dell'Ucraina e spera in una rapida e pacifica conclusione del conflitto". Questo è il comunicato con cui la Haas, scuderia statunitense di Formula 1, ha chiuso i rapporti con il pilota 23enne Mazepin e con il suo sponsor principale Uralkali (azienda chimica) di proprietà del padre del pilota russo. Una decisione che è palesato fare riferimento a quanto sta succedendo in Ucraina per mano russa.

Chi sostituirà Nikita Mazepin? Per il momento non c'è alcuna ufficialità, anche se tutte le strade portano a Pietro Fittipaldi da Cruz, 25 anni, pilota brasiliano, nipote del due volte campione del mondo di Formula 1 Emerson Fittipaldi, nel 1972 e nel 1974.