Sono le due squadre dell'anno in Inghilterra. Entrambe in corso sia in campionato che in Champions League, Liverpool e Manchester City si sono affrontate in una semifinale di Fa Cup pirotecnica, come d'altronde lo sono state tutte le ultime partite tra gli uomini di Klopp e di Guardiola. A conquistare la finale è il Liverpool grazie a un primo tempo perfetto terminato con il parziale di 3-0 grazie alla rete di Konaté e alle doppietta di Mané, bravo a sfruttare un'indecisione del portiere avversario per il 2-0. 
 
Il secondo tempo è andato a favore del City, in gol con Grealish dopo appena 120 secondi, prima che Bernardo Silva con il 2-3 riaccendesse le speranze per la compagine di Guardiola. Al triplice fischio però è il Liverpool a vincere e ad accedere alla finale di Fa Cup. 
 
L'ultimo atto della coppa inglese il Liverpool lo dovrà giocare con la vincente di Chelsea-Crystal Palace che si affronteranno oggi pomeriggio. 
 
MANCHESTER CITY-LIVERPOOL 2-3 
MANCHESTER CITY (4-3-3): Steffen; Cancelo, Stones, Ake, Zinchenko; Bernardo Silva, Fernandinho, Foden; Grealish, Gabriel Jesus (83’ Mahrez), Sterling. All. Guardiola. 
LIVERPOOL (4-3-3): Alisson; Alexander-Arnold, Konaté, van Dijk, Robertson; Fabinho, Thiago Alcantara (87’ Jones), Keita (74’ Henderson); Luis Diaz (85’ Firmino), Mané (85’ Jota), Salah. All. Klopp. 
Arbitro: Michael Oliver. 
Gol: 9’ Konaté (L), 18’, 45’ Mané (L), 47’ Grealish (C), 91’ Bernardo Silva (C)