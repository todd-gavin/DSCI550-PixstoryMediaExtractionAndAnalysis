Buonissime notizie per Mick Schumacher. Il giovane pilota tedesco di casa Haas, figlio del leggendario Michael sette volte campione del mondo F1, è stato vittima di un terribile incidente che lo ha visto schiantarsi a oltre 200 km/h contro i muri di protezione della pista di Jeddah, nel corso delle qualifiche del GP Arabia Saudita. Il ventitreenne è stato poi elitrasportato all’ospedale più vicino. Dopo la paura, fortunatamente tutto il mondo della Formula 1 ha potuto tirare un sospiro di sollievo: anche gli ultimi accertamenti effettuati in ospedale non hanno riscontrato particolari infortuni. Il tedesco, comunque, non prenderà parte al GP di stasera (il via alle 19.00 italiane) in via precauzionale e anche a causa dei troppi danni sulla sua monoposto. 

Foto: Instagram mickschumacher