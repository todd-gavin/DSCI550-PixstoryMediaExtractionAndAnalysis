Secondo i dati Istat resi noti oggi, ad aprile i prezzi alla produzione dell'industria aumentano dello 0,2% su base mensile e del 35,3% su base annua.
"Un guaio per i consumatori, dato che questi rincari verranno inevitabilmente traslati in avanti sui clienti finali, con effetti sull'inflazione e sulla riduzione del potere d'acquisto delle famiglie. Se l'incremento congiunturale appare contenuto, +0,2%, su base annua è il secondo maggior rialzo di sempre, ossia dall'inizio delle serie storiche iniziate nel 2020, dopo il primato del mese precedente con +36,9%" afferma Massimiliano Dona, presidente dell’Unione Nazionale Consumatori sulla base dello studio condotto sui dati Istat. ‘’Insomma, altro che inflazione destinata a rallentare nel corso del 2022 come stimava tempo fa la Bce. Se non si interviene subito con nuove misure di politica fiscale, l'intervento della Bce sarà più massiccio con effetti nefasti sui tassi di interesse e sugli investimenti, con mutui e prestiti più cari ma anche con un aumento dell'onere del debito pubblico che sarà pagato con una riduzione dei trasferimenti alle famiglie o un aumento delle tasse" conclude Dona.