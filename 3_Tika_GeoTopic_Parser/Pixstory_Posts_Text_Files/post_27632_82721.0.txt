Due pareggi con tanti gol e una vittoria interna. Questi i risultati del sabato della 26esima giornata del campionato di calcio di Serie A. Nel primo pomeriggio, la Sampdoria ha vinto per 2 a 0 in casa contro l’Empoli grazie alla doppietta del capitano Fabio Quagliarella. Alle 18.00, la Roma ha pareggiato per 2 a 2 all’Olimpico contro l’Hellas Verona, riuscendo a recuperare dopo essere finita sotto di due reti nel giro di 20 minuti. Stop imprevisto per la capolista Milan, che ha pareggiato per 2 a 2 all’Arechi contro l’ultima in classifica: la Salernitana, dopo essere finita in svantaggio con gol di Messias, ha infatti pareggiato con Bonazzoli portandosi in vantaggio con Djuric. Al 77°, infine, la rete del 2-2 finale, grazie a Rebic. I rossoneri restano al 
vertice della classifica del campionato, ma già domani l’Inter potrebbe riprendersi la vetta vincendo con il Sassuolo e contando ancora una partita da recuperare. Sorride anche il Napoli che, in caso di successo esterno contro il Cagliari riuscirebbe ad agganciare il Milan in vetta. 

Foto: Instagram ussalernitana1919official