Dal 10 febbraio il Mudec, Museo delle Culture di Lugano, ospita la grande mostra dedicata alla Collezione di Jeffrey Montgomery. Da oltre cinquant’anni di casa proprio a Lugano, è una delle maggiori e più conosciute raccolte di arte giapponese al di fuori del Giappone.
Allestita sui due piani dello Spazio mostre di Villa Malpensata, sede del MUSEC, la mostra JAPAN. ARTS AND LIFE presenta al pubblico 170 opere risalenti al periodo fra il XII e il XX secolo - tra cui tessuti, arredi, dipinti, maschere, oggetti di culto e del quotidiano - accuratamente selezionate tra gli oltre mille oggetti raccolti nel corso di una vita da Jeffrey Montgomery. Rinomata in tutto il mondo, la Collezione Montgomery manifesta una straordinaria ricchezza e una sostanza singolarissima: è «orientale», e al contempo esprime una cultura «popolare», riletta in termini estetici elevatissimi dalla scelta elegante e raffinata del collezionista che vi ha dedicato la sua vita. La mostra sarà visitabile fino all’8 gennaio 2023.