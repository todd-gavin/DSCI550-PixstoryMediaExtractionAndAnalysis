Una show personale, pervaso di affetto e nostalgia. Sfila l'album dei ricordi di Brandon Maxwell, che con la fall-winter 2022 sceglie di omaggiare la nonna, oggi malata di Alzheimer. Prologo dello spettacolo, la voce di Siri a leggere la pagina Wikipedia di Maxwell, che ci ricorda come lo stilista abbia trascorso gran parte della giovinezza nella boutique di abbigliamento dell'anziana, a Longview in Texas, prima di passare a un filmato di foto e video di famiglia, molti dei quali proprio di Maxwell con lei.

In tal senso, il ricordo sembra essere il motore dell'intera collezione, dove blanket shawls, gioielli d'antan e pochette di raso ricorrono come accenti di tempo attinti direttamente dalla gioventù del designer. Anche i tessuti evocano una sensazione di domesticità, dal raso schiacciato del cappotto double lapel in apertura di show al punto di ciniglia oversize, ai ricchi tessuti marroni scelti per il tailoring. Mentre i fiori sull'abito finale, indossato da Karlie Kloss, riproducono quelli di un dipinto di famiglia. 

https://www.mffashion.com/news/livestage/nyfw-l-album-dei-ricordi-di-brandon-maxwell-202202131331349220