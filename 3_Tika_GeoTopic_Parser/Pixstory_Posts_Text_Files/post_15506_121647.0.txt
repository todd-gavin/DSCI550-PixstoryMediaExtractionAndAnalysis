Disputare in Lombardia i 'Youth Olimpic Winter Games 2028', le Olimpiadi giovanili invernali. La proposta di candidatura è stata lanciata ufficialmente dal ministro del Turismo e dal presidente della Regione Lombardia e illustrata al presidente del Coni, Giovanni Malagò.
 
"L'ennesima sfida importante che punta a rendere la Lombardia protagonista di un evento di caratura internazionale e che ha basi solide e concrete, soprattutto in considerazione del fatto che la nostra regione ospiterà le Olimpiadi invernali nel 2026" spiega il governatore della Lombardia.
 
Il Coni ha chiesto agli Enti proponenti uno studio di fattibilità che sarà sottoposto alla valutazione dei competenti Organi (Giunta e Consiglio Nazionale) prima di avviare le procedure ufficiali con il CIO così come previsto dalla 'Carta Olimpica'. (Lo riporta LNews)