Dopo il colpaccio Vlahovic, prosegue l’opera di ristrutturazione della Juventus. I bianconeri hanno ufficializzato in giornata la cessione dei due centrocampisti Dejan Kulusevski e Rodrigo Bentancur al Tottenham del grande ex Antonio Conte, per una cifra che si aggira intorno ai 60 milioni di euro (40 per il prestito con obbligo di riscatto del giovane svedese, 20 per l’uruguaiano), aprendosi per l’arrivo di Denis Zakaria dal Borussia Moenchengladbach. Potrebbe non essere finita: si lavora per portare a Torino anche Nandez del Cagliari, in un operazione che potrebbe spingere Kaio Jorge in Sardegna.