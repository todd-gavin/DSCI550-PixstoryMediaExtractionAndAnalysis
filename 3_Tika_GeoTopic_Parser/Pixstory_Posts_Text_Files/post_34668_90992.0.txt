Ha solo 18 anni ma continua a impressionare per il tennis che esprime e a vincere contro avversari molto più quotati. Carlos Alcaraz, 16 al mondo, ha battuto Stefanos Tsitsipas (quinto) negli ottavi di finale del torneo di Miami. Una vittoria in due set con un perentorio 7-5 e 6-3.

Eppure l'inizio dello spagnolo non è stato dei migliori. Tsitsipas era riuscito a portarsi sul 2-5 ma, a un passo dal vincere il primo set, si è fatto recuperare per poi soccombere nel secondo.

Nei quarti di finale Alcaraz affronterà il serbo Kecmanivic che ha elimato Taylor Fritz (3-6, 6-1, 6-4).