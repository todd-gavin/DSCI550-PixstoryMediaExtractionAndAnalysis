“Ho costruito un immaginario naïf facendo un percorso a ritroso nella memoria alla ricerca di quell’ottimismo vibrante di quando eravamo bambini. E allo stesso modo oggi dobbiamo trovare delle nuove soluzioni per gli abiti” così descrive la sua ultima collezione lo stilista Jonathan Anderson.
Una collezione quella di JW Anderson composta da abiti che si scompongono e si ripresentano «a pezzi», dove un paio di spalline reggono un cappuccio, altrove un davanti di un maglione trasforma le stampe in sovrastrutture tridimensionali, mentre ancora le giacche diventano cappotti e i cappotti si trasformano in abiti.