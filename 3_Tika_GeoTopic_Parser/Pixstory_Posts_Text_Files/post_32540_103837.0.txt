L'azzurra Martina Trevisan compie l'impresa e approda, 9 anni dopo Sara Errani, in semifinale al Roland Garros. La toscana ha avuto la meglio il tre set 6-2 6-7 6-3 della canadese Leylah Fernandez, in un match poteva chiudersi anche nel secondo set, quando ha mancato un match point e perso al tie break. Ma la grintosissima Trevisan non si è persa d'animo ed è salita subito 4-0 nel terzo set, poi una serie di break e contro-break hanno portato Martina a servire per il match per la seconda volta, quella decisiva, sul 5-3. Ora la Trevisan affronterà l'americana Coco Gauff, che nel derby statunitense con Sloane Stephens ha avuto la meglio per 7-5 6-2. Domani gli altri due quarti di finale metteranno l'una contro l'altra Kudermetova e Kasatkina nel derby russo, e la numero 1 polacca Iga Swiatek con l'americana Jessica Pegula.