Pippo Inzaghi riparte dalla Reggina. Dopo l'esperienza burrascosa sulla panchina del Brescia, l'ex attaccante della Nazionale nella nuova stagione allenerà i calabresi protagonisti del campionato di Serie B, dopo aver firmato un accordo valido per tre anni. Un gran colpo per la società del presidente Felice Saladini, che ha commentato così l'arrivo di Inzaghi: "Ringrazio Pippo Inzaghi per aver deciso di far parte del nostro progetto. Stiamo mantenendo sia le promesse sia i principi che avevo annunciato quando ho rilevato il club, meno di un mese fa. Intorno alla nuova Reggina si stanno raccogliendo le forze migliori della città e dello sport. Un progetto solido basato su molto lavoro, fatti concreti e tantissimo entusiasmo".