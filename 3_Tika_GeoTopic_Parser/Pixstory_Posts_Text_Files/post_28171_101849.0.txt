Arriva il terzo successo italiano in questa edizione 2022 del Giro d’Italia. Sul traguardo di Cogne, ad arrivare in solitaria è stato Giulio Ciccone, scalatore della Trek-Segafredo che, dopo essere entrato nel gruppo di 27 fuggitivi nella fase iniziale della corsa, è andato all’attacco in salita fino a restare da solo. Per Ciccone si tratta del terzo centro in carriera al Giro. Resta invariata la classifica generale, con il gruppo Maglia Rosa arrivato a oltre 7 minuti di gap dal vincitore: Carapaz è ancora in rosa, con 9” su Hindley e 32” su Almeida. Domani ultimo giorno di riposo, martedì tappa 16 con partenza da Salò e arrivo ad Aprica dopo un passaggio (purtroppo a circa 70km dall’arrivo) sulla mitica salita del Mortirolo. 

Foto: Instagram giroditalia