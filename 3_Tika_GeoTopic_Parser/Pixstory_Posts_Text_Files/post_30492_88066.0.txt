È stato effettuato il sorteggio dei quarti di finale di Europa League e dei successivi accoppiamenti in semifinale.
L'Atalanta ha pescato gli insidiosi tedeschi del Red Bull Lipsia, quarti in Bundesliga ad appena un punto dal Bayer Leverkusen appena eliminato dai bergamaschi. Andata in trasferta il 7 aprile, ritorno in casa la settimana successiva.
In caso di passaggio del turno, l'Atalanta eviterà quantomeno lo spauracchio Barcellona, finito nell'altra metà di tabellone. La semifinale sarebbe infatti contro la vincente del quarto tra Sporting Braga e i Glasgow Rangers, squadre decisamente più abbordabili.
Il già citato Barcellona incontrerà invece i tedeschi dell'Eintrach Francoforte. Completa il programma la sfida tra West Ham e Lione.