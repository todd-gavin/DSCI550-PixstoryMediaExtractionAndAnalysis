Non è uno scherzo, e lo assicura proprio uno dei membri del comitato esecutivo della Federcalcio Russa, il direttore generale del Rubin Kazan, Rustem Saymanov. La Russia, attualmente oggetto di sanzioni da parte di mezzo mondo per via dell’invasione dell’Ucraina iniziata ormai un mese fa, presenterà domanda per ospitare gli Europei di calcio 2028 o 2032. “La RFU farà domanda – ha spiegato Saymanov – e questo non è uno scherzo. La vita continua, siamo pronti e non dovrebbe esserci chiusura nel confronto con Fifa e Uefa. Abbiamo organizzato tante partite di alto livello, c’è molto tempo e la situazione cambierà. Intanto, abbiamo chiesto i documenti per studiare i requisiti per fare domanda”. I Paesi favoriti per Euro 2028 dovrebbero essere Irlanda e Regno Unito, mentre la nazionale di calcio russa è stata sospesa dalla possibilità di partecipare a competizioni internazionali. 

Foto: Instagram teamrussia