A causa di 3 stagioni consecutive di scarse piogge combinate con i conflitti in corso in diverse parti della Somalia, un quarto della popolazione ha bisogno di assistenza alimentare immediata.  
Da novembre dello scorso anno, i prezzi dell'acqua in alcune delle zone più colpite sono aumentati fino al 72%. 
Da novembre circa 500mila persone sono sfollate alla ricerca di cibo, acqua e pascoli, aggiungendosi ai 2,9 milioni di persone già sfollate a causa del conflitto e del cambiamento climatico.  
Nel 2021, 1.200 bambini (comprese 45 ragazze) sono stati reclutati e utilizzati da gruppi armati. 1.000 bambini sono stati rapiti.  Oltre 1,4 milioni di bambini in Somalia, circa la metà dei  bambini sotto I 5 anni nel paese, potrebbero soffrire di malnutrizione acuta a causa della siccità in corso che ha lasciato 4,1 milioni di persone a rischio.
Secondo l’ultimo Somalia Food Security and Nutrition Assessment della scorsa settimana, di questi 1,4 milioni di bambini, circa un quarto, ovvero 329.500 bambini, soffrirà di malnutrizione acuta grave quest’anno. “Sappiamo che le emergenze umanitarie di questa portata colpiscono soprattutto I bambini,” ha dichiarato Angela Kearney, Rappresentante dell’UNICEF. "I numeri che stiamo vedendo quest'anno sono piuttosto alti e se non saranno prese misure urgenti, migliaia di bambini rischiano di morire.” 
 
A causa di 3 stagioni consecutive di scarse piogge combinate con i conflitti in corso in diverse parti della Somalia, un quarto della popolazione ha bisogno di assistenza alimentare immediata. Senza un urgente ampliamento dell’assistenza, la situazione umanitaria tra I poveri urbani e rurali e le popolazioni sfollate dovrebbe peggiorare ulteriormente da qui a giugno 2022. 
 
L’impatto sulle comunità pastorali è terribile. Una critica scarsità d’acqua ha costretto le famiglie a migrare nei centri urbani e periurbani in cerca di acqua per il consumo umano e del bestiame; da novembre circa 500mila persone sono sfollate alla ricerca di cibo, acqua e pascoli, aggiungendosi ai 2,9 milioni di persone già sfollate a causa del conflitto e del cambiamento climatico.  2,6 milioni di persone hanno bisogno di forniture d'acqua d'emergenza, e la cifra è destinata ad aumentare con l'aggravarsi della siccità.