Da quanto trapela in Francia, la stella del Psg Kylian Mbappè a giorni renderà pubblica la sua scelta di lasciare Parigi per accasarsi al Real Madrid. Il giorno giusto potrebbe essere il giorno dopo l'ultima partita di campionato contro il Metz, il che metterebbe fine a una telenovela iniziata praticamente tre anni fa. 

Mbappè non ha mai nascosto la volontà di vestire la maglia dei Blancos e da luglio il suo sogno diverrà realtà. Lascerà il Psg a parametro zero essendo in scadenza di contratto e sarà ricoperto d'oro dal suo nuovo club: si parla di un bonus per la firma (100 milioni di euro?) più 25 milioni di euro netti a stagione.

Il Paris vorrebbe ancora trattenerlo ma dovrebbe presentare un'offerta irrinunciabile prima della fine della settimana. Mission impossible?