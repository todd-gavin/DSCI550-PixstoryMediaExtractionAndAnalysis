Alla sesta tappa del Tour de France 2022, Tadej Pogacar ha già messo in chiaro di essere pronto a conquistare di nuovo la Grande Boucle. Su un percorso privo di lunghe salite ma con tanti strappi anche piuttosto duri, la giornata è vissuta a lungo sulla fuga che ha visto come principale protagonista la maglia gialla Wout Van Aert. Il belga si è arreso a 11 km dal traguardo, lasciando che fossero i favori alla vittoria finale a giocarsi il successo di tappa. La volata a ranghi ristretti ha visto Primoz Roglic partire per primo, ma rapidamente alle sue spalle è spuntato con uno scatto imperioso Pogacar che ha vinto nettamente, con una prova di forza impressionante alla vigilia del primo arrivo in salita, domani alla Planche des Belles Filles. Alle sue spalle l'australiano Matthews e il francese Gaudu, tutti con lo stesso tempo. Tra gli italiani, il migliore è stato Damiano Caruso che ha chiuso 26° con 21" di ritardo. In classifica generale, Pogacar comanda con 4" su Powless, 31 su Vingegaard e 39 su Adam Yates. Mattia Cattaneo resta il migliore degli italiani, 13° a 1'12".