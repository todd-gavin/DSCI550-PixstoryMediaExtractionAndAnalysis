Gli Orlando Magic hanno deciso che Paolo Banchero, prima scelta all'ultimo draft NBA, non scenderà più in campo in questa Summer League, la stagione estiva che serve alle squadre per provare i nuovi prospetti e le riserve in vista della prossima stagione. Evidentemente le due super-prestazioni di Banchero nelle prime due uscite hanno convinto la dirigenza dei Magic che non vuole rischiare infortuni per il nuovo gioiellino del basket. Intanto Alessandro Pajola, nazionale azzurro, prosegue la sua prova con i Dallas Maverick con 3 punti in 19 minuti nel match perso dalla squadra texana contro gli Utah Jazz.