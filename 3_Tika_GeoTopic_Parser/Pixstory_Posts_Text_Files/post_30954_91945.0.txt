A San Siro il Milan resta bloccato sullo 0-0 con il Bologna e vede assottigliarsi il vantaggio in classifica su Napoli e Inter.
Questa sera gli uomini di Pioli hanno mantenuto molto il possesso palla ma rendendosi pericolosi in poche occasioni: un paio di colpi di testa di Giroud nel primo tempo, un diagonale di Calabria e un colpo di testa di Rebic nella ripresa. Dal canto suo, il Bologna ha impegnato Maignan con un destro di Barrow nel primo tempo.
Un turno che doveva essere favorevole ai rossoneri si esaurisce dunque con 2 punti persi rispetto agli inseguitori: il Milan resta primo con 67 punti, il Napoli Ã¨ a quota 66, l'Inter a 63 ma con ancora la trasferta di Bologna da recuperare.