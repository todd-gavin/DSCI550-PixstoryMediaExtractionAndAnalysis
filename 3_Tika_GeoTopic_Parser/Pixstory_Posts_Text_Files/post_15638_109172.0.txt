Happy birthday Cindy Lauper: l'icona della musica pop si è regalata una vacanza a Capri e ha scelto infatti l'isola blu per festeggiare non solo il suo compleanno - che cade il 22 giugno, ma anche i trenta anni di matrimonio con l'attore David Thornton. Il soggiorno della coppia a Villa Marina si è concluso oggi con il pranzo al ristorante Ziqù nello stesso hotel eletto a 'buen retiro'. Bagno nelle acque azzurre dei Faraglioni alla Fontelina, e shopping in Piazzetta dove Cindy si è fatta immortalare da una sua fan che ha subito riconosciuto l'interprete di successi senza tempo come Girl just want to have fan, True color e Time after time, nonostante indossasse gli occhiali e un elegantissimo cappello a forma di cono.