Abbiamo dovuto aspettare un po’, ma alla fine è arrivata la prima soddisfazione per il ciclismo tricolore. A Reggio Emilia, a trionfare in volata è stato il 24enne della Dsm, Alberto Dainese, in grado di beffare sul traguardo di una tappa lunga 204km, l’undicesima frazione del Giro d’Italia 2022, i big Cavendish, Ewan e Gaviria. Per Dainese si tratta della terza vittoria tra i professionisti, la prima in una corsa di alto livello. 
Nessuna novità, invece, in classifica generale: Juan Pedro Lopez mantiene la maglia rosa per l’ottavo giorno consecutivo. Domani tappa da Parma a Genova, 204 km che sembrano perfetti per chi vuole attaccare da lontano. 

Foto: Instagram giroditalia