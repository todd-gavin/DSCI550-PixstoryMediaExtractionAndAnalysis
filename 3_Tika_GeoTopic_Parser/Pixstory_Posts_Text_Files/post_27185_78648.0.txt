Finalmente il 31 gennaio si è chiusa la stagione della caccia. Tregua per gli animali selvatici, almeno per qualche mese, e tregua per gli amanti della natura che potranno così riprendere a fare escursione senza paura di essere impallinati. Ma anche in questi ultimi giorni si sono verificate uccisioni illegali di fauna selvatica da parte di cacciatori di frodo in tutta la Penisola. E’ stata per esempio segnalata dalle autorità preposte alla vigilanza venatoria una vera propria strage di uccelli acquatici compiuta da sei cacciatori di frodo nella laguna di Grado dove sono stati abbattuti circa 350 animali tra cui 150 Fischioni. Secondo i dati di Birdlife International, con 5,6 milioni di uccelli uccisi illegalmente ogni anno l’Italia è la seconda classificata nel triste campionato del bracconaggio nel bacino del Mediterraneo, subito dopo l’Egitto. Un primato di cui non. Andare sicuramente fieri.