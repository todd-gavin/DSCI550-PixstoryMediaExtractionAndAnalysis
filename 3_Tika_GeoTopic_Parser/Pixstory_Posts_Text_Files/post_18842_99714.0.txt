Dal 2024/25 la Champions League si rinnova. A dare la notizia è stato il Comitato Esecutivo della Uefa: le modifiche riguardano la riduzione delle partite e i criteri per l’assegnazione di due dei quattro posti aggiuntivi per la partecipazione alla più importante competizione continentale. La novità principale però è un’altra, ossia la trasformazione dalla tradizionale fase a gironi a una fase di campionato unica che includa tutte le squadre partecipanti.

Le otto giornate si giocheranno nelle dieci settimane previste dalla decisione presa nel 2021. Quindi le competizioni europee godranno di una settimana di esclusività del calendario.

Le squadre partecipanti salgono da 32 a 34 con la trasformazione dalla tradizionale fase a gironi a una fase di campionato unica che includa tutte le squadre partecipanti. Ogni club giocherà almeno 8 partite contro 8 avversarie diverse. Al termine del girone saranno qualificate alla fase di eliminazione diretta le prime otto, mentre le squadre dal nono al 24esimo posto si sfideranno in uno spareggio per andare avanti.