Che Gp quello di Barcellona. In testa per metà gara, Charles Leclerc è stato costretto al ritiro dopo la rottura della turbina della power unit dopo essere stato largamente in vantaggio sugli inseguitori. Fuori il francese della Ferrari, la strada è stata spianata per i due piloti della Red Bull, con Verstappen arrivato primo dopo che il compagno di scuderia, Sergio Perez, lo ha fatto passare. Terzo posto per il sempre più sorprendente George Russel della Mercedes. 

Fuori dal podio, ma comunque alla fine soddisfatto, l'altro ferrarista Sainz, partito in seconda fila ma costretto agli straordinari dopo una partenza non perfetta e un testacoda che lo ha fatto retrocedere di parecchie posizioni. Dietro di lui Hamilton.

"Il team finora ha fatto un lavoro di affidabilità straordinario", il commento dalla Ferrari, "Oggi fa male, perché eravamo in testa mentre stavamo gestendo, ma il campionato è lungo. In momenti così c’è da guardare al lato positivo nel weekend: la performance in qualifica e in corsa e il feeling con le gomme in gara. Quest’ultimo è un aspetto molto importante che non sentivo più da alcune gare, quindi è assai positivo averlo ritrovato. Ripeto fa male ma sono fiducioso per le prossime gare ed ora la testa deve andare proprio ai prossimi appuntamenti”.