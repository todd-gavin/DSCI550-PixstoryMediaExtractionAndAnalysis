Nei giorni scorsi era stato Nicolò Martinenghi a regalare un oro alla spedizione italiana ai campionati del mondo di nuoto a Budapest, ma oggi il movimento centra una vera e propria storica apoteosi. Dapprima con Thomas Ceccon che non solo si è laureato campione iridato nei 100 metri dorso con tanto di record mondiale in 51”60, poi con l’oro della diciassettenne Benedetta Pilato, nuova campionessa nella specialità 100 metri rana. Un vero capolavoro per entrambi che, in quest’estate di magra per lo sport tricolore dopo le scorpacciate degli anni scorsi, ci regalano delle incredibili e inattese soddisfazioni. 

Foto: Instagram conisocial