La MotoGP senza padroni riparte da Jerez de La Frontera per il sesto round della stagione 2022. Nelle prime prove libere del GP di Spagna è la Suzuki a dominare la scena, con il campione del mondo 2020, Joan Mir, che prende la leadership in 1:38.194, con 25 millesimi di vantaggio sul compagno di squadra Alex Rins. Ancora spagnoli in vetta anche nelle posizioni di rincalzo: Alex Marquez è terzo, seguito dall’Aprilia di Aleix Espargaró. Quinta posizione per il vincitore del GP Portogallo, Fabio Quartararo, staccato di 2 decimi e mezzo dalla vetta, con Marc Marquez solo undicesimo. Male le Ducati: Jack Miller è il miglior ducatista in decima piazza, con Bagnaia tredicesimo alle spalle di Bastianini. Nel pomeriggio la seconda sessione di free practice del weekend.

Foto: Instagram motogp