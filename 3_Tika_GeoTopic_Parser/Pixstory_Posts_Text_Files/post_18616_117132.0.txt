Un altro italiano è sbarcato in Canada per indossare la maglia del Toronto, club che ha già ingaggiato Lorenzo Insigne e Domenico Criscito. E' appena atterrato Federico Bernardeschi, ex Juventus e Fiorentina che, a scadenza di contratto, ha accettato la proposta di una squadra che partecipa alla MLS. 

In Canada Bernardeschi andrà a guadagnare 5 milioni di euro netti all'anno con un contratto quadriennale che al suo interno ha alcuni bonus.

Con i nuovi acquisti il Toronto vuole puntare forte alla vittoria del campionato. L'ultimo successo nel 2017 quando in rosa c'era l'italiano Sebastian Giovinco. Tra le avversarie anche la squadra di Los Angeles in cui gioca Giorgio Chiellini.