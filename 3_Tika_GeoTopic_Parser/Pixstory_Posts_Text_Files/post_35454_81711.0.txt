È stata inoltrata questa mattina dalla Procura di Milano al Ministero della Giustizia la richiesta di estradizione e il mandato di arresto internazionale per violenza sessuale ad opera di Robinho. L’ex attaccante del Milan è stato infatti condannato in via definitiva a 9 anni di detenzione per violenza sessuale di gruppo avvenuta il 22 gennaio 2013. La Costituzione brasiliana non consente però l'estradizione dei propri cittadini quindi al momento sembra remota la possibilità che l’ex giocatore venga consegnato alle autorità italiane.