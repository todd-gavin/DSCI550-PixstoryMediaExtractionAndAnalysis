“Non so cosa succederà, ma non mi sento di escludere nulla”. Queste le parole di Malagò, presidente del Coni, riguardo la possibile esclusione dei tennisti russi e bielorussi dagli Internazionali di Roma. Lui vorrebbe seguire quanto fatto dagli organizzatori di Wimbledon e quindi escludere, ma dall’altra parte c’è chi fa notare che i tennisti rappresentano loro stessi e non la nazione.

“Al momento gli atleti russi ci saranno”, ha aggiunto, “Rispettiamo le situazioni, ma quello che evidenziamo è che il Cio ha invitato tutti le federazioni internazionali a escludere atleti russi e bielorussi. Vi sembra giusto che tutti si adeguino e un sindacato di giocatori no? Il Coni è il Cio, quindi seguiamo il Cio”.