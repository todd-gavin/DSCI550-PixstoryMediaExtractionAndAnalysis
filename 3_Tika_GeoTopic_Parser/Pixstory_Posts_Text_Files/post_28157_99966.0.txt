Era una delle partite più attese e non ha deluso le aspettative dei tifosi. In un match vibrante e giocato ad alti ritmi, l’Inter ha battuto la Juventus conquistando la Coppa Italia. Nella splendida cornice dello Stadio Olimpico di Roma, i nerazzurri centrano dunque il secondo trofeo in stagione dopo la Supercoppa Italiana (sempre 
contro gli storici rivali della Juventus) trionfando per 4-2. Per decidere la contesa, dopo il 2-2 dei tempi regolamentari, sono stati però necessari i supplementari: alla rete iniziale di Barella, ha risposto la Vecchia Signora con Alex Sandro (50°) e Dusan Vlahovic (52°) prima del rigore del pareggio calciato da Chalanoglu (80°); al 9° del primo dei due extra time, altro rigore nerazzurro, stavolta trasformato da Ivan Perisic, poi autore della bellissima rete del 4-2 finale, pochi minuti dopo. Per l’Inter è l’ottava Coppa Italia della storia, mentre la Juventus chiude una stagione senza titoli per la prima volta dal 2011.

Foto: Instagram inter