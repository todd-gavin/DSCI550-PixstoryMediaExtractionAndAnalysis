Quarto scudetto consecutivo, quinto in totale, per l'Imoco Conegliano nella serie A di volley femminile. La squadra veneta ha vinto gara 4 espugnando il campo di Monza al termine di una partita molto combattuta terminata solo al tie-break. Il Vero Volley, che aveva vinto a sorpresa gara-1 in casa delle campionesse uscenti, ha cercato in tutti i modi di prolungare la serie, recuperando uno svantaggio arrivato anche a 5 punti nel corso del quarto set. La rincorsa prosciuga per√≤ le energie delle lombarde e nel decisivo quinto set Conegliano vince agevolmente con il punteggio di 15-8. Devastante ancora una volta Paola Egonu, autrice di ben 37 punti.