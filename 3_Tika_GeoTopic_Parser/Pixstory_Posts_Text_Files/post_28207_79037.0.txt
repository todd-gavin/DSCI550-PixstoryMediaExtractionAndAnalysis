È solo l’ottavo team ad annunciare la data di presentazione della monoposto 2022 (all’appello, per il momento, mancano solo le “piccole” Haas e Williams), ma sarà il primo a svelarsi ufficialmente al pubblico. È la Red Bull Racing fresca di titolo Mondiale Piloti con Max Verstappen che – nonostante le voci, poi smentite, del fallimento dei crash test precampionato – gioca d’anticipo e annuncia il disvelamento della RB18 per mercoledì prossimo, il 9 febbraio. Subito dopo la RB18 sarà in pista a Silverstone per il primo shakedown della stagione, utile per registrare qualche filmato pubblicitario ma soprattutto per verificare che sia tutto ok in vista dei primi test di Barcellona.