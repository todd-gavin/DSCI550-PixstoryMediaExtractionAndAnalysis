Il Napoli continua a correre e, pur dopo essere andato in svantaggio con la rete di Deulofeu, ribalta il match contro l’Udinese chiudendo sul risultato di 2-1. Al Diego Armando Maradona, è ancora Viktor Osimhen a rivelarsi decisivo, con una doppietta che, nel giro di poco più di 10 minuti (al 52esimo e al 63esimo), consente agli azzurri di portare a casa tre punti preziosissimi in ottica lotta Scudetto. Gli uomini di Spalletti aspettano adesso le rivali Inter e Milan, entrambe impegnate in campo oggi, negli anticipi del sabato delle 30esima giornata del campionato di calcio di Serie A: alle 18.00, i nerazzurri incontrano a San Siro la Fiorentina, mentre il Diavolo se la vedrà alle 20.45 in trasferta con il Cagliari impegnato nella lotta salvezza.

Foto: Instagram officialsscnapoli