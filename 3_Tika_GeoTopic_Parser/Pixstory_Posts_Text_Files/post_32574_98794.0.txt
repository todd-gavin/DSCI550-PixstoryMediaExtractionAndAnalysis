Nella serata si è chiuso il campionato di serie B con tutte le partite in contemporanea. In serie A salgono il Lecce (vincitore per 1-0 al Via del Mare con il Pordenone) e la Cremonese (che espugna il campo del Como per 1-2). Nulla da fare per il Monza, che addirittura perde con il Perugia 1-0 e si ritrova assieme agli umbri nelle sabbie mobili dei playoff. Con loro a provare la scalata alla A ci saranno anche il Pisa (2-1 sul campo del Frosinone oggi), il Brescia (3-0 alla Reggina), l'Ascoli (4-1 alla Ternana) e il Benevento, nonostante la sconfitta per 1-2 con la SPAL. In serie C, infine, a Crotone e Pordenone si aggiunge anche l'Alessandria, sconfitta in casa dal Vicenza (1-0) che si merità così una chance nei playout contro il Cosenza (vincente anch'esso per 1-0 contro il Cittadella).