चित्रकूट जिले में फरवरी और मार्च के बीच महिला हिंसा के कई वारदात सुनने को मिल रहे हैं. खोही गाँव में दहेज के लिए बहू को मार दिया गया, हटवा गाँव में प्रेमी ने लड़की को मार डाला, बरहा कोटरा में महिला का रेप कर हत्या कर दिया गया, पहाडी़ में दहेज को लेकर हत्या कर दी - ऐसे केस रोज़ सुनने को मिल रहे हैं. कल की खबर है कि मानिकपुर में एक आदमी ने सब्ज़ी में तेल और मसाला कम डालने की वजह से अपनी पत्नी और सांस को बहुत मारा है. राज्य सरकार ने चुनावी भाषण में यूपी की कानून व्यवस्था की सराहना की थी लेकिन सच तो कुछ और ही है. 

बढ़ती महिला हिंसा केस में से एक 47 वर्षीय शकुंतला का भी है, जो चित्रकूट जिले के बरगढ़ गांव की रहने वाली है. शकुंतला के पति बैजलाल आदिवासी को नशे की बीमारी है यानी उनको शराब पीने की आदत है. शकुंतला का कहना है कि उनके 30 साल की शादी शराब की वजह से मार-पीट और गाली-गलौज से भरी हुई है. इनकी आर्थिक स्थिति भी ख़राब है क्यूंकि बैजलाल सारी कमाई को शराब पर उड़ा देता है. शकुंतला के दो बेटे है जिनकी शादी हो चुकी है. लेकिन इनके पिता ने इनको भी नहीं छोड़ा है. नशे के लिए अपने बच्चों को फ़ोन करके पैसों की मांग करता है और न मिलने पर उन्हें खूब गालियां सुनाता है. बैजलाल खुद मजदूरी का काम ज्यादा नहीं करता है लेकिन जब शकुंतला घर को चलाने के लिए मजदूरी करने जाती है तो उस पर गलत आरोप लगाकर उसे परेशान करता है. बैजलाल के इस व्यवहार को लेकर गांव वालों ने कई बार पंचायत बुलाकर समझाने की कोशिश की है लेकिन वो गांव वालों को भी गाली देकर अपनी मनमानी करता है. 
 
शकुंतला अपनी इस जिंदगी से तंग आ चुकी है. उसके आंसू बंद होने का नाम नहीं लेते हैं. वो कहती है कि शादी के 30 साल यानी तीन दशक में उन्होंने एक पल की ख़ुशी भी नहीं महसूस किया है. वो कहती है, "बहुत झेल लिया इस आदमी को अब तो लगता है कि कहीं जाकर जान दे दूँ. खाई पी रोटी हराम करे है.