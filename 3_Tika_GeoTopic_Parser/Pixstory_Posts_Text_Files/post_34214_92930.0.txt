Nel 32° turno di Serie A, la Lazio di Maurizio Sarri vince in trasferta a Genova contro i rossoblù di Blessin. Protagonista assoluto Ciro Immobile, vero e proprio trascinatore dei biancocelesti.

Il capitano della squadra capitolina è stato autore di una tripletta, grazie alla quale è salito a quota 179 gol in Serie A, scavalcando Giampiero Boniperti al 14° della classifica all-time dei migliori marcatori del campionato italiano. 

A partire dalla stagione del suo arrivo alla Lazio (2016/17), Immobile è il 3° calciatore con più gol realizzati nei 5 principali campionati europei. Meglio di lui solo Robert Lewandowski con 188 reti e Lionel Messi con 165. 

Inoltre, contro il Genoa, Immobile ha messo a segno la sua settima tripletta dalla stagione 2013/14: nessun altro calciatore ne ha realizzate così tante in Serie A in questo periodo.