E' più grave del previsto l'infortunio di Riccardo Marchizza, terzino dell'Empoli uscito anzitempo domenica sera nell'incontro con la Roma. Per il difensore il responso è di lesione del legamento crociato del ginocchio sinistro. Una brutta tegola Andreazzoli che dovrà rimanere senza il giocatore fino al termine della stagione. Marchizza sarà infatto operato già nella giornata di domani e dovrà stare fuori almeno sei mesi.

Nel mese di dicembre un altro giocatore dell'Empoli, lo svizzero Haas, aveva subito lo stesso infortunio ma alla gamba destra. Anche per lui la stagione è finita.

E' possibile che l'Empoli cerchi un sostituto in questa finestra di calciomercato. Pare che il ds Accardi possa avanzare una proposta per il difensore della Sampdoria Nicola Murru.