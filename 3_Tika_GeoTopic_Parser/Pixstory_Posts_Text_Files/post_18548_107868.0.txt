Sotto gli occhi di Marcell Jacobs è andata in scena la sesta tappa di Diamond League a Oslo, in Norvegia. Con l'oro Olimpico ancora in recupero in vista del Mondiale, ne ha approfittato il canadese Andrè De Grasse a prendersi la scena, seppur con un tempo non degno di nota vista anche la serata uggiosa (nonostante un vento a favore).

Con 10.05 De Grasse, già campione Olimpico nei 200 metri, ha preceduto il britannico Reece Prescod (10.06), il sudafricano Akani Simbine (10.09) e il ghanese Benjamin Azamati (10.15), tutti atleti riusciti a scendere sotto il muro dei 10 secondi nel corso della stagione.

Jacobs ha osservato, in attesa di poter tornare a correre, cosa che non dovrebbe fare prima dei Mondiali prossimi, il suo vero obiettivo.