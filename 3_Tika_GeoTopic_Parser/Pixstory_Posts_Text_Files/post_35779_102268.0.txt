Mathias Olivera è virtualmente un nuovo giocatore del Napoli. Un giocatore consigliato nientemeno che dal Matador Cavani. Il terzino del Getafe già nel gennaio scorso era in trattativa con i partenopei e, durante la prima convocazione in nazionale, ebbe proprio l’occasione di parlare con Cavani in merito all’ambiente e la città. Il Napoli prende il giocatore con la formula del prestito con obbligo di riscatto. 12 milioni, più 3 di bonus, è la cifra che verra pagata in tre rate dal club di De Laurentiis, consentendo così di spalmare la spesa in diversi bilanci. Il giocatore avrà un contratto quinquennale da 1,5 milioni di euro all’anno. Un colpo di mercato che va a coprire la sicura partenza di Ghoulam che domenica contro lo Spezia ha chiuso il suo percorso lungo otto anni a Napoli.