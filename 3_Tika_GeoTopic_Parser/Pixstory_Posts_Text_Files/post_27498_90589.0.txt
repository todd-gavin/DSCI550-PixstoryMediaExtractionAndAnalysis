Dopo la brutta eliminazione dai Mondiali del Qatar per mano della Macedonia del Nord, che ha sconfitto l’Italia giovedì sera nell’incontro del Renzo Barbera di Palermo, Roberto Mancini ha chiarito le sue intenzioni per il futuro. Niente dimissioni ma volontà di rispettare il contratto con la Federcalcio fino al 2026 (scadrà dopo la fine dei prossimi Mondiali in Usa, Messico e Canada). Una buona notizia per la FIGC e per il presidente Gabriele Gravina che, contento del bel gioco mostrato dalla Nazionale in questi tre anni, sin dai minuti successivi alla cocente sconfitta non aveva mai messo Mancini sul banco degli imputati. “Sono ancora giovane e volevo vincere gli Europei e i Mondiali, ma per i Mondiali mi serve ancora tempo. Parlerò ancora con Gravina per capire dove possiamo migliorare in futuro”, ha spiegato il CT nella conferenza stampa pre-Turchia. L’Italia tornerà in campo domani per la finalina (che non è altro che una normale amichevole) per il terzo posto negli 
spareggi di qualificazione, mentre la Macedonia si giocherà l’accesso alla competizione internazionale contro il Portogallo di Cristiano Ronaldo. 

Foto: Instagram mrmancini10