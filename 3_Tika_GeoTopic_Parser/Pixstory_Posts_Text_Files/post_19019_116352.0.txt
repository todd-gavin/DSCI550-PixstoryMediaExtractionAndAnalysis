Non c'erano più dubbi da qualche settimana sul rinnovo di Ibrahimovic con il Milan, nonostante l'operazione che lo terrà fuori parecchi mesi e le 41 candeline che inevitabilmente si fanno sempre più sentire. La tanto attesa firma dovrebbe arrivare prima di lunedì, almeno così sostiene La Gazzetta dello Sport.

Sarà un contratto di un solo anno, con una parte fissa quasi simbolica e una più cospicua legata alle presenze dell'attaccante svedese. Attualmente Ibrahimovic si trova sul Lago di Garda dove passerà tutto il prossimo mese insieme al suo fisioterapista per recuperare il prima possibile.