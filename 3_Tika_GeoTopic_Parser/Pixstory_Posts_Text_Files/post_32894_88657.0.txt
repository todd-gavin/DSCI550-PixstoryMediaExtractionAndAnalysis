Nell'ultima giornata dei mondiali di atletica, il campione olimpico di salto in alto Gianmarco Tamberi giunge terzo ai mondiali indoor, gareggiando con una bandiera ucraina sul braccio e i nomi scritti con il pennarello di Protsenko e Bondarenko, due suoi colleghi ucraini che non hanno potuto partecipare. Per l'italiano un risultato molto soddisfacente, considerando che ha saltato 2.31 all'esordio stagionale, senza aver minimamente preparato l'appuntamento iridato. Due gli highlights della giornata in campo internazionale. Il record del mondo del salto con l'asta maschile, con Armand "Mondo" Duplantis che è volato a 6.20m, e soprattutto il sensazionale primato del salto in lungo femminile, con la venezuelana Yulimar Rojas che è volata a 15.74m, una misura incredibile che supera anche i 15.67m con cui aveva vinto l'oro outdoor ai giochi di Tokyo.