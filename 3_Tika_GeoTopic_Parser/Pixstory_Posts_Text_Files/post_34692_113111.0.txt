Questa volta il fenomeno è Sinner. L'italiano ha battuto senza repliche Alcaraz in un ottavo di finale bello, intenso e che è stato praticamente a senso unico. L'antipasto del quarto di finale che il vincitore sapeva che quasi certamente avrebbe giocato contro Djokovic (e così sarà) è stato un match che ha regalato un grande tennis. Sinner concentratissimo ha attaccato bene il tennista spagnolo e conquistato un break dopo l'altro. Solo nel terzo set il confronto è stato alla pari con Alcaraz che l'ha spuntata al tiebreak dopo aver annullato due match Point. Il risultato finale è chiaro: 6-1 6-4 6-7 6-3.

La vittoria non dà più chance a Sinner perché ai quarti affronterà sua Maestà Djokovic. Avversario peggiore non ci sarebbe potuto essere. Ma è anche vero che sarà un test importantissimo e se (la speranza è l'ultima a morire) dovesse vincere diventerebbe uno dei favoriti per la vittoria finale. Un sogno a inizio torneo.