In questi mesi era stato accostato a molte squadre, sia italiane come Juventus e Napoli, che estere. Ma alla fine Domenico Berardi è rimasto al Sassuolo, proprio quando sembrava essere arrivato il suo momento di trasferirsi in una big dopo tanti anni in neroverde. Invece no, i bianconeri alla fine sono arrivati a Di Maria e hanno abbandonato la pista Berardi, cosa simile il Napoli.

Dispiaciuto dell'essere rimasto a Sassuolo? Assolutamente no, anzi Berardi ha rinnovato il contratto fino al 2027, quando avrà 33 anni. L'attaccante potrebbe legare in questo modo il suo nome a vita al Sassuolo, squadra in cui gioca dal 2010.