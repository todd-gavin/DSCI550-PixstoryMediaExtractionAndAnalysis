“Non prenderò parte alle gare di Kontiolahti, perchè sono risultato positivo ad un test effettuato qui in Finlandia", parole affidate a un post su Instagram da parte del campione del mondo della mass start a Östersund 2019, Dominik Windisch. L'azzurro avrebbe dovuto dare  un importante contributo nella staffetta maschile valida per la tappa della Coppa del Mondo di biathlon, ma non sarà al via per aver contratto il Covid. Parteciperanno Thomas Bormolini, Lukas Hofer, Didier Bionaz e Tommaso Giacomel.

Windisch sta bene, è asintomatico. "Sto bene, non ho sintomi quindi non preoccupatevi. E’ incredibile come questo problema ora sia davvero marginale rispetto a quello che succede in questi giorni nel mondo“.

All'evento del massimo circuito internazionale non prenderanno parte nemmeno gli atleti russi e bielorussi.