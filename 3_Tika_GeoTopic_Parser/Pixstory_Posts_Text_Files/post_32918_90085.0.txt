Nelle qualifiche del Gran Premio dell'Arabia Saudita a Jeddah, il pilota della Red Bull, Sergio Perez, ha beffato la coppia ferrarista Leclerc-Sainz, superando il pilota monegasco per appena 25 millesimi e conquistando la sua prima pole position in carriera. Il messicano scatterà dunque in prima fila nel GP di domani insieme a Leclerc, mentre Sainz partirà davanti a un Max Verstappen che non ha trovato il giusto feeling con la macchina. Sorprendente in negativo, poi, il 16° posto di Lewis Hamilton, eliminato in Q1 come non gli accadeva dal 2009 (scatterà 14°) . In precedenza la sessione era stata interrotta per oltre un'ora a seguito del brutto incidente occorso a Mick Schumacher, che sta fortunatamente bene ma che domani, per precauzione, non correrà.