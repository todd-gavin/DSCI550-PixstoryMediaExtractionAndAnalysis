In questa annata anomala per il tennis date le mancate presenze di diversi big in tornei importanti (Djokovic per il mancato vaccino o Medvedev per l'esclusione dei tennisti russi e bielorussi) il trono di numero uno Atp ha cambiato il suo re diverse volte. Il tennista serbo che più di tutti è stato sul gradino più alto del podio attualmente è scivolato in sesta posizione (nonostante il Wimbledon vinto che però in modo anomalo non ha dato punti Atp), quella che avrebbe potuto conquistare Zverev se non avesse rimediato un brutto infortunio al Roland Garros.

Al primo posto al momento c'è Daniil Medvedev che si gode la vetta sapendo che potrebbe essere complicato mantenerla a lungo. C'è un altro tennista infatti che secondo il russo si prenderà il trono a breve. Un tennista che molti avevano dato per finito ma che quest'anno ha fatto cose incredibili. "Sicuramente sto attento alla corsa per il numero uno di fine stagione, è una cosa che mi coinvolge. Dipende anche dal momento perché so che alla fine dell’anno, a meno che non provi a vincere tutti i tornei rimasti, probabilmente sarà Rafa a chiudere la stagione in vetta".

Nadal, colui che dato nella parte conclusiva della carriera, ha vinto negli ultimi mesi 2 Slam portandosi a quota 22 in carriera, mai nessuno come lui. Ed è ancora in tempo per fare il Grande Slam agli Us Open dove Djokovic potrebbe non riuscire a partecipare se non saranno fatte deroghe visto che non è vaccinato e in America non più entrare. 

Medvedev è tornato in campo - dopo aver saltato Wimbledon - a Los Cabos, in Messico, sul cemento. "Tornare in un torneo dopo qualche settimana fuori è sempre complicato, ci sono là fuori tanti ragazzi che giocano bene e cercano di batterti".