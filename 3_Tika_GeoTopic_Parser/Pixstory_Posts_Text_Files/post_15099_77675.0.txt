In attesa del concerto nel cuore della Capitale, che si terrà il 18 GIUGNO 2022 allo STADIO OLIMPICO di Roma, FRANCESCO DE GREGORI e ANTONELLO VENDITTI hanno unito le loro voci reinterpretando due brani che hanno segnato le loro carriere e la storia della musica italiana: “Generale” e “Ricordati di Me”. Una storia comune e diversa, quella di due artisti che hanno segnato la musica italiana: VENDITTI & DE GREGORI cominciano a collaborare poco più che ventenni durante un viaggio in Ungheria, scrivono le loro prime canzoni insieme, per arrivare al comune esordio discografico con Theorius Campus dove Antonello incide “Roma Capoccia”, subito grandissimo successo, e Francesco “Signora Aquilone”. Un disco che sancì per entrambi l’inizio del proprio percorso artistico… il resto è storia…

I biglietti già acquistati per lo show, inizialmente previsto il 5 settembre 2020 e poi il 17 luglio 2021, rimangono validi per il concerto di sabato 18 GIUGNO 2022.

Tutte le informazioni sui biglietti sono disponibili al seguente link: www.friendsandpartners.it.