Martedì ricco di emozioni ma positivo per i tennisiti italiani impegnati agli US Open. Jannik Sinner ha dovuto lottare per oltre 3 ore e mezza prima di avere la meglio sul tedesco Daniel Altmaier, numero 93 al mondo. Dopo aver perso il primo set per 5-7, l'altoatesino sembrava aver preso il controllo del match con le nette vittorie per 6-2 6-1 nel secondo e terzo parziale, ma Altmaier si è preso il quarto set per 6-3. Nel quinto e decisivo set, Sinner ha ripreso il comando delle operazioni, chiudendo con il punteggio di 6-1. Ci sono voluti sempre 5 set e 3 ore e mezza anche a Fabio Fognini per rimontare e battere il russo Aslan Karatsev. Il ligure sembrava condannato dopo aver perso 1-6 5-7 i primi due set, tra racchette strappate, magliette strappate e penalty point. Fognini è invece stato bravo a ribaltare la partita, vincendo 6-3 6-1 6-4 gli ultimi 3 set e regalandosi al secondo turno lo scontro con Rafael Nadal. È durata invece ben 4 ore e 36 minuti la battaglia di Lorenzo Musetti con David Goffin, sconfitto al termine di un match durissimo con il punteggio di 3-6 7-5 6-4 3-6 7-6 (11-9).