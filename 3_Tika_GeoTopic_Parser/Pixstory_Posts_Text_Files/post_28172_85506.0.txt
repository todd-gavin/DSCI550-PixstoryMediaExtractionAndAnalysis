Sabato di anticipi della 28esima giornata di Serie A dai risultati decisamente sorprendenti. Alle 15.00, alla Dacia Arena di Udine, è stata l’Udinese a portare a casa una vittoria importantissima contro la Sampdoria, 
che adesso mette nei guai i liguri: sconfitti per 2-1 con gol di Deulofeu e Udogie a cui ha risposto Ciccio Caputo, i blucerchiati restano a quota 26 punti, in quintultima posizione, a +4 sul Venenzia che ha però due partite in meno. Alle 18.00 è stata invece la Roma a trionfare in casa nell’importante scontro Europa con l’Atalanta: a decidere il match è stato il gol di Abraham al 32° su assist di Zaniolo. Alle 20.45, la Lazio ha invece letteralmente travolto il Cagliari di Walter Mazzarri, sconfitto in casa per 3 a 0: in gol Immobile, Luis Alberto e Felipe Anderson. 
Foto: Instagram officialasroma