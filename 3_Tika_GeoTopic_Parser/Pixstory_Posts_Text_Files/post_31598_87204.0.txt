Insieme alla prima attrazione al mondo a tema Jumanji, arrivano a Gardaland Hotel 4 camere interamente tematizzate. Un’attesa novità che permetterà di continuare anche durante la notte l’avventurosa esperienza iniziata al Parco nella nuova dark ride Jumanji The Adventure, prima attrazione Jumanji al mondo tematizzata, basata sulla popolare serie cinematografica di Sony Pictures. Grazie all’aggiunta di queste quattro camere tematizzate Gardaland Resort – che comprende anche Gardaland Adventure Hotel e Gardaland Magic Hotel - raggiunge l’incredibile offerta di 261 camere interamente tematizzate su un totale di 475 stanze, confermandosi leader in Italia nel mercato delle accomodation a tema in grado di offrire un’esperienza incredibile che spazia dalla fantasia alla magia fino all’avventura, con proposte per le diverse fasce di età. Nelle nuove camere a tema gli Ospiti potranno vivere una straordinaria avventura nella giungla di Jumanji. Non appena entrati nella stanza, attraverseranno il corridoio con grafiche che simulano un fascio di luce verde – la stessa che nei film trasporta i protagonisti nel gioco. Gli Ospiti verranno infatti catapultati in una misteriosa ambientazione: un tempio con rami e piante tridimensionali che percorrono il soffitto crescendo tra le pietre; una gigantesca testa di giaguaro, simbolo della giungla da proteggere, anch’essa tridimensionale e posta sulla parete tra i due letti, a fare da guardiano alla stanza difendendola da mandrilli, ippopotami e cobra raffigurati sulle pareti.

 
 