Tre gli anticipi di campionato del sabato in questa 36° giornata. Si parte con la vittoria esterna del Napoli, che con una rete di Fabian Ruiz al 73' regola il Torino e rafforza il terzo posto in classifica, a -5 dalla vetta ma, soprattutto, a +4 sulla Juventus, sconfitta ieri dal Genoa. Il Torino resta invece in 10° posizione, raggiunto a quota 47 punti dal Sassuolo che pareggia con l'Udinese. Alla rete del vantaggio neroverde con Scamacca dopo 6', risponde Nuytinck al 77' per l'1-1 finale. Nel posticipo serale la Lazio ha superato per 2-0 la Sampdoria con gol di Patric e Luis Alberto, prendendosi la quinta posizione in classifica con 3 punti di vantaggio sulla Roma, che giocherà lunedì sera in trasferta a Firenze.