Entro domani il Brugge darà una risposta definitiva su De Ketelaere che ormai sembra a un passo dal Milan. Il club rossonero dovrebbe aver accontentato le richieste dei belgi offrendo 35 milioni di euro, di cui 31 fissi più 4 di bonus.

Ma c'è di più. Il giocatore, pur di andare al Milan, avrebbe fatto delle rinunce a livello economico, anche se non si è ancora capito se si ridurrà l'ingaggio coi rossoneri o se rinuncerà a parte dei compensi che gli deve il suo attuale club. 

Quel che è certo è che la trattativa è in dirittura di arrivo, o in un senso o nell'altro. La previsione è che domani De Ketelaere sarà, almeno mentalmente, in viaggio verso Milano.