Luca Gotti è il nuovo allenatore dello Spezia Calcio. La compagine ligure ha ufficializzato il suo arrivo tramite un video pubblicato sul proprio sito internet e sui social dove si vede l'ex tecnico dell'Udinese mettersi al volante di un'auto dicendo: "Adesso guido io". Gotti ha firmato un contratto biennale. Sempre in tema allenatori e squadre della Liguria, Alberto Gilardino è diventato il nuovo mister della Primavera del Genoa. Per il campione del mondo del 2006 è un ritorno con i rossoblù, dopo le 20 reti in 52 partite segnate da calciatore del Grifone.