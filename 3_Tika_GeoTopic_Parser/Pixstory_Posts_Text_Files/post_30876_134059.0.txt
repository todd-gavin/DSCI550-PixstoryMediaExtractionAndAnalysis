Tensione alle stelle tra Vincenzo Montella e Mario Balotelli al termine del match del campionato turco tra la loro squadra dell'Adana Demispor e l'Umraniyespor, vinta con il punteggio di 1-0. Mentre gli altri giocatori festeggiano la vittoria, l'allenatore si avvicina all'attaccante, gli punta il dito e tra i due vola qualche parole. Una frase pronunciata da Balotelli scalda ancora di più Montella, con i suoi assistenti che faticano a tenerlo separato dal giocatore. Tutto sarebbe nato da una palla persa da Balotelli nel finale del match, con il rischio di subire il gol del pareggio. Parlando con i giornalisti, Montella ha spiegato: "Posso solo dire che da lui ci aspettiamo di più. Poi, sono cose che possono accadere a fine match. Magari l'adrenalina fa dire altre cose, ma per me è finita qui".