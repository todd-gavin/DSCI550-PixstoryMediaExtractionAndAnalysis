La Williams ha presentato oggi il team che parteciperà al mondiale 2022 di F1. Novità tra i piloti: accanto al confermato Nicholas Latifi c'è Alex Albon, ingaggiato in sostituzione di George Russell passato alla Mercedes. Novità anche riguardo ai colori: la livrea è di un blu più scuro, con inserti rosso acceso a richiamare la bandiera britannica.
La monoposto vista nella presentazione di oggi è più simile alla show car fornita dalla FIA e già usata la scorsa settimana dalla Red Bull che alla monoposto che probabilmente vedremo in pista a partire dai test di Barcellona.
Lo scorso anno la Williams ha chiuso ottava nel Mondiale Costruttori, un buon risultato impreziosito dal podio di George Russell ottenuto nel GP Belgio.