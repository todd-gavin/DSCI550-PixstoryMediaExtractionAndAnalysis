Prima di affrontare il problema dell'origine delle forme musicali del mondo classico è necessario fare una premessa, valida non solo per il periodo arcaico, ma anche per le epoche successive:
Greci e i Romani ignorarono del tutto l'armonia, nell'accezione moderna del termine, e la polifonia; la loro musica si espresse esclusivamente attraverso la pura melodia. 'accompagnamento seguiva fedelmente lo sviluppo della linea del canto, o all'unisono o ad intervallo di ottava; soltanto dopo il IV secolo a.C. si ha notizia di canti accompagnati ad intervallo di quarta e di quinta.
Una musica semplice e lineare, che almeno fino agli ultimi decenni del v secolo a.C. ebbe soprattutto la funzione di connotare il testo poetico in rapporto al genere, alla destinazione e all'occasione della performance: Pindaro, quando all'inizio della Olimpica Il invoca gli inni «signori della cetra», vuol significare la soggezione della musica alla poesia. Anche il ritmo di esecuzione musicale fu condizionato dalla forma metrica del verso. È opportuno ricordare che la metrica greca e latina era fondata sulla quantità delle sillabe e non
sulla disposizione degli accenti tonici, come la metrica delle lingue romanze; la struttura del verso era determinata dalla successione di
sillabe lunghe e brevi secondo un ordine prestabilito: una successione che comportava l'alternarsi di tempi forti e tempi deboli, che
costituiva il ritmo versale. Il rapporto doppio tra la durata della sillaba lunga e della sillaba breve fu osservato scrupolosamente nella esecuzione del canto fino alla riforma musicale di Timoteo (v-IV
secolo a. C.): in séguito i compositori trattarono con molta libertà i valori cronici degli elementi metrici, prolungando talora fino a cinque tempi la durata della sillaba lunga. Un testo di teoria ritmica
conservatoci da un papiro del III secolo (Pap. Ox): 9 + 2687) informa sui modi di dizione degli esecutori ellenistici, che condizionavano i tempi della figura metrica alle esigenze del ritmo musicale.
Testimonianze attendibili sulle origini della musica greca sono conservate dall’autore del “Dialogo sulla musica” attribuito a Plutarco.
Fonte: Giulia Civita