नई दिल्ली। स्टार प्लस का धमाकेदार सीरियल ‘ये रिश्ता क्या कहलाता है’ इन दिनों खूब धमाल मचा रहा है। शो में इन दिनों अक्षरा और अभिमन्यु की शादी की तैयारियां शुरू हो चुकी हैं और इसकी शुरुआत दोनों के तिलक की रस्म से हुई है। फैंस भी कब से अक्षरा और अभि के एक हो जाने का इंतजार कर रहे थे। हालांकि दोनों की शादी में काफी ट्विस्ट एंड टर्न आ रहे हैं जो फैंस को काफी एक्साइटेड कर रहे हैं। बीते एपिसोड में आपने देखा कि अभिमन्यु गोयनका हाउस में ग्रैंड एंट्री करता है, जहां उसका स्वागत भी ग्रैंड किया जाता है। तिलक से पहले अक्षरा और अभिमन्यु रोमांटिक पलों को भी बिताते हैं।
शो में दिखाया जा रहा है कि तिलक की रस्म के लिए आरोही अक्षरा को नीचे लेकर आती है। अक्षू के आते ही अभिमन्यु उसे एक लगाकर देखने लगता है। वहीं आरोही को ये सब देख अच्छा नहीं लगता, क्योंकि उसे अपना रोका याद आ जाता है। वह अभिमन्यु के साथ हुए अपने तिलक और चुनरी चढ़ाने की रस्म को याद करने लगती है।
अक्षरा हर्ष को लेने पहुंचेगी
वहीं अभिमन्यु के पिता हर्ष तिलक में शामिल नहीं होते हैं, ऐसे में अक्षरा उन्हें लेने के लिए पहुंच जाती है। उसे देखकर हर्ष को बहुत गुस्सा आ जाता है, लेकिन अक्षरा उन्हें समझाने की पूरी कोशिश करती है। वह उनसे कहती है, “मेरे मां-पापा नहीं हैं, लेकिन आप और मंजरी आंटी तो हैं। इसलिए मैं और अभि इस नए रिश्ते की शुरुआत मां-पापा के बिना कैसे कर सकते हैं।”
तिलक रस्म में रोते हुए पहुंची अक्षरा
तिलक में अभिमन्यु से जुड़ी रस्में पूरी होने के बाद कायरव और आरोही अक्षरा को लेने के लिए जाते हैं। लेकिन तभी अक्षरा वहां रोते-रोते आती है। उसे रोते हुए देख सब परेशान हो जाते है। लेकिन तभी सबकी नजरें हर्ष पर पड़ती हैं, जिसे देखकर मंजरी और बाकियों के चेहरे पर खुशी आ जाती है। लेकिन अभिमन्यु इन सबसे हैरान रह जाता है।