È arrivata proprio questa mattina la notizia che il gruppo LVMH (già proprietario di Louis Vuitton, Dior, Fendi) entrerà nel board del brand americano Aimé Leon Dore.
Si tratta del marchio di prêt-à-porter di New York Aimé Leon Dore, fondato da Teddy Santis nel 2014 nel Queens e di cui la divisione Luxury ventures di Lvmh è diventata da oggi socio di minoranza, acquisendo alcune quote.
In seguito alla notizia la giornalista di GQ Rachel Seville Tashjian ha fatto notare come Alexandre Arnault, figlio del presidente del gruppo LVMH, avesse indossato un completo proprio del marchio entrato nella selleria del maxi gruppo francese. L’ex scapolo d’oro, fresco di matrimonio a Venezia, si sta forse preparando a prendere le redini dell’azienda di famiglia?