L'attribuzione di genere ha a che fare innanzitutto con il potere, infatti il concetto di genere non è solo una categoria delle scienze storico-sociali, è allo stesso tempo, almeno implicitamente, un concetto politico, uno strumento di un discorso politico sullo stato dei rapporti tra uomini e donne. In questo senso
presenta molte analogie con altre categorie utilizzate per analizzare i rapporti sociali, quali ad esempio classe e razza. Come questi, infatti, non si limita ad una presa d'atto neutrale delle differenze e disuguaglianza. Piuttosto ne segnala i meccanismi di costruzione, a partire appunto dalla analisi della asimmetria dei rapporti di potere materiali e simbolici che strutturano i rapporti tra le classi, le "razze", i generi. D'altra parte, proprio per la sua capacità di mettere a fuoco meccanismi sociali prima dati per
scontati, quasi ovvi, ha costituito un potente strumento euristico nei campi della ricerca storica, antropologica, sociale, economica.

Fonte: C.I.R.S. De-Università degli studi di Torino, corso: introduzione agli studi di genere