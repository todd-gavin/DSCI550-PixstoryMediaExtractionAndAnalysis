Archiviato il capito Mondiale di Eugene, Marcell Jacobs vuole riscattarsi quest'oggi agli Europei di Monaco, in Germania. L'oro olimpico ci sarà, ha sciolto le riserve dopo essere guarito dalla lesione al grande adduttore destro che gli ha impedito di partecipare alla semifinale dei campionati del Mondo di atletica. Agli Europei però Jacobs vuole dire la sua.

Il velocista lombardo entrerà in gara alle 20.45 direttamente dalla semifinale dei 100 metri piani. Gli è stata risparmiata la batteria di Ferragosto perché è tra i migliori 12 atleti del ranking. L'eventuale finale sarà alle 22.15.

Jacobs se la può giocare. Gli avversari non sono quelli di Eugene, la concorrenza pare essere tranquillamente alla sua portata. C'è da vedere come sta fisicamente, ma lui e il suo staff sono positivi. E allora non resta che aspettare le 20.45.