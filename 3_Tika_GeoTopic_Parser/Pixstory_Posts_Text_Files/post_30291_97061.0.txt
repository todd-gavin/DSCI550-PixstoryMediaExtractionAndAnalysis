Miami Heat - Atlanta Hawks 97-94
Nonostante le assenza di Jimmy Butler e Kyle Lowry, Miami batte ancora una deludente Atlanta e supera il turno con il punteggio di 4-1. Gli Hawks sprecano la ghiotta occasione con l'ennesima partita deludente della stella Trae Young, limitato a 11 punti e un disastroso 2/12 al tiro dalla difesa aggressiva dei padroni di casa. Il migliore è De'Andre Hunter con 35 punti e 11 rimbalzi, mentre per Danilo Gallinari ci sono 12 punti. Tra i padroni di casa ottima risposta da parte di Victor Oladipo, responsabilizzato dall'assenza delle due stelle della squadra, che realizza 23 punti. 20 e 11 rimbalzi per Bam Adebayo. 16 per Tyler Herro. Prossima sfida contro la vincente di Toronto-Philadelphia.

Memphis Grizzlies - Minnesota Timberwolves 111-109
Vittoria pesantissima per i padroni di casa che si portano sul 3-2. I Grizzlies recuperano nell'ultimo quarto uno svantaggio di 13 punti trascinato da uno strepitoso Ja Morant che realizza nel parziale decisivo 18 dei suoi 30 punti totali. In pratica, un bis un po' meno clamoroso della rimonta da -26 di gara 3. Oltre a Morant, che aggiunge 13 rimbalzi e 9 assist, ci sono 25 punti da parte di Desmond Bane. I Timberwolves pagano l'uscita per falli del mastino difensivo Patrick Beverley. Miglior marcatore Karl-Anthony Towns con 28 punti a cui aggiunge 12 rimbalzi.

Phoenix Suns - New Orlenas Pelicans 112-109
Phoenix torna avanti nella serie per 3-2 con un'ottima prestazione, in cui riesce a sopperire all'assenza della stella Devin Booker grazie a un'ottima prestazione di squadra. Spicca la partita di Mikal Bridges che realizza 31 punti con un ottimo 12/17 al tiro, mentre Chris Paul aggiunge 22 punti e 11 assist. New Orleans ha sempre inseguito nel punteggio senza mai arrendersi, ma non trovando mai il parziale per agganciare e superare i Suns. Miglior marcatore Brandon Ingram con 22 punti, ma nel quarto periodo è salito in cattedra Jose Alcarado, autore in tutto di 12 punti.