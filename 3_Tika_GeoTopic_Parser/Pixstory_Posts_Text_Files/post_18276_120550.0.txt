Terribile incidente durante le prove di ciclismo dei Giochi del Commonwealth per il campione olimpico di Tokyo Matthew Walls. Sulla pista del Lee Valley VeloPark di Birmingham, nel corso dell'ultimo giro di qualificazioni dello Scratch, otto corridori sono scivolati a terra. Tra loro anche Walls.

Il 24enne inglese è finito con la sua bicicletta in mezzo agli spalti. Immediato il soccorso, durato oltre un'ora direttamente sugli spalti, per poi essere portato via in ospedale per ulteriori accertamenti. "Walls è cosciente, e parla", hanno fatto sapere dal Team England.

Tra gli spettatori è rimasta ferita una persona, portata via su una sedia a rotelle. Tra gli otto ciclisti caduti invece ha avuto bisogno dei sanitari anche Matt Bostock dell'Isola di Man.