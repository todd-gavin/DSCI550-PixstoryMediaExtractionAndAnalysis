In occasione della Giornata Internazionale della Donna, l’Antoniano dà voce alle donne che hanno vissuto sulla propria pelle il trauma dell’impatto migratorio. Un fenomeno che le drammatiche immagini della fuga dall’Ucraina a causa delle operazioni militari rendono più che mai attuale e urgente da affrontare.
 
Secondo l'Alto Commissariato delle Nazioni Unite per i Rifugiati (UNHCR) nel 2020, 82,4milioni di persone sono state costrette a fuggire in tutto il mondo a causa di persecuzioni, conflitti, violenza generalizzata o violazioni dei diritti umani. Numeri destinati ad aumentare nel 2022 anche a seguito del conflitto in Ucraina, per cui UNHCR stima di avere fino a 4 milioni di rifugiati solo nelle prossime settimane.
 
Le donne sono sempre le principali vittime di queste emergenze: «Oltre a vivere in prima persona il trauma tendono a farsi carico delle difficoltà di tutto il loro nucleo familiare». 
 