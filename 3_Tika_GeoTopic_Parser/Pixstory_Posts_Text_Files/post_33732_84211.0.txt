27esima giornata piena di sorprese e, come nel match del Picco, con grande suspance. La Roma batte sul finale 0-1 lo Spezia e agguanta il sesto posto, a 44 punti, riaccendendo eventuali speranze in ottica Europa. A decidere l’incontro è il rigore di Tammy Abraham a recupero scaduto, scaturito dal fallo di Maggiore su Zaniolo, molto pericoloso e giustamente rivisto al var. La formazione di José Mourinho espugna il campo dei liguri dopo un assedio alla porta di Provedel, complice anche l’espulsione di Amian, per somma di ammonizioni, avvenuta nella prima frazione di gioco. Se, da una parte, i giallorossi ritornano a sperare in una risalita fino a poco fa poco probabile, le Aquile di Thiago Motta devono guardarsi le spalle nella corsa salvezza, nonostante un ruolino di marcia rispettabilissimo nelle ultime 5 gare, che porta i bianconeri a 26 punti, in 16esima posizione.

Crediti foto: twitter AS Roma