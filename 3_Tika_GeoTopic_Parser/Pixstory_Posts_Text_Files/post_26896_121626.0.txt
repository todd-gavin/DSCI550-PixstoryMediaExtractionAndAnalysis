Basterà, infatti, collegarsi al prossimo ultra-limited drop di camicie della serie Timecapsule, live dal 4 agosto, per poter accedere ad alcune esperienze uniche firmate Prada, come, ad esempio, il fashion show del marchio per la Milano Fashion Week. Essenziali per questo progetto sono la digital community di Prada e l’NFT abbinato al drop sopracitato, chiamato “Prada Crypted”,  che contiene il numero dell’articolo che rappresenta e il codice della collezione a cui esso appartiene.

Il drop di questo mese contiene la camicia unisex numero 32, un modello in popeline nero decorato con una stampa ispirata al celebre mostro di Frankenstein, realizzata dall’artista Jeanne Detallante; i materiali scelti per la camicia provengono dall’archivio dei tessuti di Prada e risalgono agli anni ’50 (un broccato di seta e lurex con motivi floreali) e dagli anni ’20 (un lampasso in seta).