Dopo 16 anni di assenza dal mercato della cosmetica, la stilista e imprenditrice britannica ci riprova con un brand skincare creato in collaborazione con Lvmh. Partner di minoranza del marchio, il colosso francese del lusso, assieme alla designer, ha sviluppato negli ultimi tre anni una serie di prodotti green, certificati vegan e cruelty free in linea con la filosofia sostenibile e minimal del brand inglese.
Per il suo debutto, Stella McCartney ha scelto di lanciare nel mercato solo tre prodotti che comprendono un detergente, un siero e una crema idratante. L'obiettivo è creare una routine per la pelle che contenga il minor numero di prodotti con il minor numero di ingredienti possibile. Sposando un approccio less is more, la designer riafferma dunque il suo impegno per l'ambiente, non solo per qualità ma anche per quantità.
https://www.mffashion.com/news/livestage/stella-mccartney-torna-nel-beauty-con-una-nuova-linea-skincare-202208221153127094