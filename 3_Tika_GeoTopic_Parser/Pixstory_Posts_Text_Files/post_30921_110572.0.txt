È già finito il torneo di Wimbledon di Camila Giorgia. L'italiana ha perso con un netto 2-0 da Magdalena Frech, polacca numero 92 al mondo, con il punteggio di 7-6 6-1 in 1h 46 minuti di gioco. La partita si è decisa nel primo set, in cui la Giorgi ha lottato e dato l'impressione di poter aver la meglio sulla rivale. Dopo un break e controbreak a cavallo di nono e decimo gioco, il decisivo tie-break è stato vinto per 7-4 dalla Frech. La Giorgi è poi uscita di partita, commettendo troppi errori gratuiti e lasciando andare il secondo set con un eloquente 6-1.