L'Italia continua a fare incetta di medaglie agli europei di Antalya, in Turchia. Ieri è arrivata la nona medaglia, l'argento di Rossella Gregorio nella sciabola femminile, superata solo in finale dall'azera Anna Bashta, mentre oggi è stato il turno del secondo oro, conquistato dalle ragazze del fioretto a squadre. Il dream team che un tempo è stato spinto da leggende come Trillini, Vezzali, Di Francisca, oggi è più giovane ma torna a vincere con Arianna Errigo, Alice Volpi, Martina Faveretto e Francesca Palumbo. Dopo aver superato la Romania ai quarti (45-20) e la Germania in semifinale (45-23) le azzurre hanno travolto anche la Francia in finale per 45-25! Non è andata altrettando bene alla squadra di sciabola maschile, che ha perso a sorpresa ai quarti con la Turchia, nonostante il fresco argento europeo Luca Curatoli. A due giorni dalla fine della rassegna, l'Italia è in testa al medagliere con 2 ori, 5 argenti e 3 bronzi contro l'1-1-5 della Francia e l-1-0 dell'UCraina.