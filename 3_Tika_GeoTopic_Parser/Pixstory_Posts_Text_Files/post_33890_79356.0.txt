Brutte notizie in casa Napoli: Hirving Lozano ha riportato una lussazione della spalla destra durante il match tra Messico e Panama, valido per le qualificazioni ai Mondiali in Qatar2022. Il messicano è stato costretto ad uscire in barella. La diagnosi è stata confermata dallo staff medico del Napoli, che ha immediatamente contattato quello della Nazionale messicana per comprendere inizialmente la gravità dell’infortunio.

Il calciatore rischia ora circa quaranta giorni di stop e salterà gli impegni di campionato ed Europa League del Napoli. Non finiscono dunque i guai fisici del Napoli. Dall’altro lato, però, Luciano Spalletti ritroverà Victor Osimhen che scalpita per una maglia da titolare già per il match di domenica contro il Venezia.