E' questione di ore e prenderanno il via i Mondiali 2022 di atletica leggera a Eugene, negli Stati Uniti, per la prima volta. Sono 49 i titoli a disposizione: 24 maschili, 24 femminili e una mista (la 4x100), in più c'è una novità e cioè la 35 chilometri di marcia che di fatto sostituisce la 50 chilometri.

Dopo le 5 medaglie d'oro conquistate alle ultime Olimpiadi, c'è grande attesa per vedere cosa faranno gli italiani. In particolare i fari sono puntati su Gianmarco Tamberi nel salto in alto e ancora di più su Marcell Jacobs nei 100 metri. Sfortunatamente nell'ultimo periodo entrambi hanno patito alcuni acciacchi e la speranza è che arrivino in forma il più possibile.

Infine, sempre parlando degli azzurri, c'è da registrare l'assenza per infortunio di Antonella Palmisano (oro nella 20 chilometri di marcia), presente invece l'altro oro nella stessa lunghezza Massimo Stano.