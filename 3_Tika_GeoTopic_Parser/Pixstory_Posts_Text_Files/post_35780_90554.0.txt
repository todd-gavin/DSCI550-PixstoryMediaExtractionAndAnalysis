La Roma ha già un piede nella stagione 2022-2023 e si aggiudica il primo colpo di calciomercato. I giallorossi hanno infatti acquistato il portiere Mile Svilar, classe 1999, di proprietà del Benfica. La notizia era già nell'aria da qualche giorno e al momento non si ha ancora l'ufficialità, ma non ci sono più segreti: Svilar sarà un nuovo calciatore della Roma. Definito l'accordo fra l'entourage del calciatore sullo stipendio e la società capitolina e fumata bianca ormai in arrivo. Il Real Sociedad aveva provato a inserirsi in extremis nella trattativa per il portiere del Benfica, ma il tentativo è andato a vuoto. Svilar lascerà dunque il club portoghese a parametro zero a giugno e ha già svolto nelle scorse ore le visite mediche di rito.