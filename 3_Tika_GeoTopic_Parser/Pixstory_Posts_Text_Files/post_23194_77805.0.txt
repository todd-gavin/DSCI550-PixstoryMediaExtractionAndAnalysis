Potrebbero valere 300 milioni. Sono migliaia di perle e diamanti, bracciali, un diadema, un chocker, spille e molto altro. Un tesoro appartenuto ai Savoia, la casa reale italiana e che ora gli eredi di Umberto II, e cioè Vittorio Emanuele, Maria Gabriella, Maria Pia e Maria Beatrice vorrebbero avere di nuovo. Il loro avvocato, Sergio Orlandi, ha presentato formale richiesta alla Banca d’Italia.
Fu l’ultimo re d’Italia, Umberto Ii a consegnare il tesoro prima della sua espulsione dal Paese. 
Netto il rifiuto della Banca d’Italia. “I gioielli sono custoditi fin dal 1946 presso la Banca d'Italia, che non può disporne senza un coordinamento con le Istituzioni della Repubblica coinvolte - è scritto nella risposta di Banca d’Italia tramite i suoi avvocati Marco di Pietropaolo e Olina Capolino -. La richiesta di restituzione avanzata non può pertanto essere accolta, tenuto conto delle responsabilità del depositario”. Di tutta risposta l’avvocato Orlandi ha annunciato di aver pronto l'atto di citazione in giudizio per la Presidenza del Consiglio, per il Ministero dell’Economia e per la Banca d’Italia.