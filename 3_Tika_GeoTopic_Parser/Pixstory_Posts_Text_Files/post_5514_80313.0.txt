चित्रकूट जिले का शिवरामपुर दलित-बाहुल्य गांव है. पिछले 20 वर्ष के विकास के बावजूद यहाँ सिर्फ एक हैंडपंप है. घर-परिवार-पशु के पानी की जरूरते तो महिला ही पूरी करती है तो इस अकेले हैंडपंप से शिवरामपुर की दलित महिलाओं जैसे-तैसे निस्तार कर रही है. अगर यह हैंडपंप बिगड़ गया, जो की साल के हर सीजन में होता ही है, तो इनको तीन किलोमीटर पैदल चलकर पानी भरकर लाना पड़ता है. बरतन धोने से लेकर घर की सफाई, कपड़ों की सफाई, खान-पान, जानवरों के लिए और खुद पीने के लिए हैंडपंप के कई चक्कर लगाने पड़ते है. गोमती ने हमें गांव का हैंडपंप दिखाया - हैंडपंप के इर्द-गिर्द कोई चबूतरा नहीं बना सिर्फ कीचड़ से भरी गहरी खायी है. हर बार पानी भरने के लिए कीचड़ में डुबकी मारना पड़ता है. जैसे चुनाव पास आता है तो नेता गांव में दिखने लगते है. हैंडपंप ठीक करवाने के कई वादे इरादे हवा में उड़ते है लेकिन चुनाव के बाद सब बिखर जाते है. एक तरफ हमारे नेता गंगा में डुबकी ले-लेकर सत्ता की मांग करते है और दूसरी तरफ विकास के लिए इंतजार करती हुई कीचड़ से निकलती जनता जो इनके दृष्टि से बाहर है.  

क्या नेताओं का यह झूठा ड्रामा पुराना नहीं होगया ? सबका साथ तो ले लिया, लेकिन विकास किस-किस तक सीमित रहगया?