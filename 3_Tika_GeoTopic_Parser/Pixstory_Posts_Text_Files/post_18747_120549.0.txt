La coppia formata da Fabio Fognini e Simone Bolelli ha trionfato al torneo Atp di Umago. Una vittoria incredibile, arrivata al termine di un match che più equilibrato non si poteva e dove, però, gli italiani hanno rischiato di capitolare al secondo set, quando sono riusciti a salvare 8 match point consecutivi. Una rimonta epica culminata nella Coppa sollevata.

Il risultato la dice lunga su come sia andato il match del doppio contro le teste di serie n° 3 Glasspool/Heliovaara: 5-7 7-6 10/7. Per la coppia italiana è il quinto titolo in carriera, il secondo a Umago undici anni dopo la prima volta. Con il trionfo Fognini-Bolelli si sono assicurati la partecipazione alla Race di Torino.