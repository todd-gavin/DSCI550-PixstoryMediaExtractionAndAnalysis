Riapre a Venezia, dal 5 marzo, Palazzo Fortuny il gotico palazzo veneziano che fu dimora e laboratorio di Mariano Fortuny y Madrazo (Granada 1871 - Venezia 1949) e della musa, moglie e sodale Henriette Nigrin. Il palazzo era stato danneggiato a novembre del 2019. Luogo di riferimento agli inizi del Novecento della élite intellettuale europea e centro produttivo nella cosmopolita e industriosa Venezia, riapre le porte, con un riallestimento complessivo dei piani nobili, e un nuovo destino: non più solamente spazio espositivo temporaneo, ma un museo permanente, in cui Mariano Fortuny e il suo universo di luce e innovazione tornano protagonisti.
Per i primi due giorni, Sabato 5 e domenica 6 marzo il Museo sarà aperto al pubblico con ingresso gratuito e obbligo di prenotazione