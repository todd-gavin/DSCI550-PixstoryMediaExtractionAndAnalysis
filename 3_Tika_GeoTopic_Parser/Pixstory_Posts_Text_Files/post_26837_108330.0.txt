Avevo voglia di grande semplicità e credo che abbiamo tutti un grande desiderio di pensare a noi stessi. Leggo che si parla tanto di ridurre le ore di lavoro, molti giovani vogliono una vita più semplice non solo dedicata alla carriera professionale. Allora ho pensato a un abbigliamento informale ma con l’idea che anche i capi più formali dovevano avere la stessa casualità. Un equilibrio tra decorazione e semplicità, un senso di libertà nel giocare che è senza età, mentre riscopriamo il lusso del tempo libero» così la direttrice creativa del menswear della maison Silvia Venturini Fendi descrive la collezione pochi istanti prima dell’inizio della presentazione.
Protagonista assoluto della sfilata il denim in tutte le su forme possibili: jeans, shorts; camicione, soprabiti e borse.
Quasi nessuno modello era sprovvisto di una borsa, alcune rivisitazioni dell’iconica baguette, altri scheletri più adatti alla spiaggia e altre ancora borse da giorno più informali e giovani rispetto alle classiche peekaboo.