A inizio anno è partito come vice di Reina, adesso è titolare e lo è diventato a furia di ottime prestazioni. Ma per Thomas Strakosha, il portiere della Lazio, il futuro continua a rimanere incerto. A fine anno gli scadrà il contratto, ma non è ancora chiaro cosa vuole fare la società e intanto il suo procuratore è corteggiato sia in Premier League che in Bundesliga.

Il rischio di perdere Strakosha a parametro zero si fa sempre più alto. I dialoghi tra il procuratore del portiere e Igli Tare per la Lazio non hanno portato a nulla per ora e non sembra essere un obiettivo a breve termine arrivare a una conclusione. E così si iniziano a fare avanti altre squadre, in particolare inglesi e tedesche.

Parlando di cifre: al momento l'ingaggio di Strakosha è di 1,2 milioni di euro all'anno. Lui ne vorrebbe 2, alla pari di Reina che, al momento, è il suo sostituto.