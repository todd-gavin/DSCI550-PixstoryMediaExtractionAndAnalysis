Nick Ponzio è quello che ci è andato più vicino, il pesista italo-americano ha chiuso al quarto posto con 20.98m nella finale del getto del peso vinta dal croato Mihajlevic con 21.88m (7° Fabbri con 20.72m). Brava anche Giovanna Epis, quinta nella maratona femminile, mentre in quella maschile il migliore è stato Daniele Meucci, solo 13°. Buone notizie dalla qualificazione del triplo, con tre azzurri in finale: Ihemeje con la seconda misura 17.20m, Andrea Dallavalle con la quarta (16.83m) e Tobia Bocchi con la settima (16.55m). Ottimo Pietro Arese nei 1.500 metri (eliminato Ossama Meslek) mentre nei 400 maschili avanzano Davide Re con il miglior tempo in 45"26 ed Edoardo Scotti con il 12° (45"87). Al femminile avanza Alice Mangione (51"92), eliminati invece Lorenzo Benati, Anna Polinari e Virginia Troiani. Infine Dario Dester, il decathleta italiano dopo cinque gare è addirittura secondo, con 49 punti in più del suo personale. Domani la giornata decisiva, sebbene il 22enne lombardo dovrà superarsi in discipline (disco, giavellotto, 1.500 metri) che non sono le sue migliori.