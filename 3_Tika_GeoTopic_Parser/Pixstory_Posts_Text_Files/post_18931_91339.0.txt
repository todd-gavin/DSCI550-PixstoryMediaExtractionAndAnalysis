Maurizio Sarri ha parlato ai giornalisti alla vigilia della partita che la sua Lazio dovrà giocare contro il Sassuolo. Dopo il derby perso l'arrabbiatura e la delusione non sono ancora passate e l'allenatore biancoceleste non lo nasconde affatto: "Abbiamo fatto una partita inspiegabile contro la Roma, non tanto nel risultato ma per l’atteggiamento. Si può perdere ma con un altro tipo di reazione. Sono incazzatissimo con i giocatori e anche con me stesso. Avevo avuto la sensazione che la carica emotiva non era quella giusta, ho cercato di intervenire ma probabilmente non l’ho fatto in maniera giusta".

Perdere contro la Roma ha fatto male al morale ma anche alla classifica. Ora l'Europa è più lontana, ma Sarri preferisce giocarsi tutte le partite fino alla fine prima di pensarci. "Io voglio sparare di avere giocatori di alto livello a disposizione. I professionisti sanno che non ci sono partite che non valgono niente. Parto da questo tipo di presupposto, abbiamo professionisti che ci daranno il 100%”.

Il tecnico della Lazio ha parlato anche di Ciro Immobile, l'attaccante che con i suoi gol sta portando tanti punti alla squadra, ma che con la Nazionale sembra un altro giocatore e subisce le critiche di stampa e tifosi: "Ci ho parlato (con Immobile, ndr) e gli ho detto quello che penso. Che sta diventando il caprio espiatorio della Nazionale e sa benissimo cosa c’è dietro. Io al suo posto saprei cosa fare, ora vediamo cosa deciderà lui. Se intendo di lasciare la Nazionale? Inutile che ti dica la mia scelta, conta quella di Ciro”.