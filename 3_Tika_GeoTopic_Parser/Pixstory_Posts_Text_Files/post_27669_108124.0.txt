Anche nelle prove libere 3 del GP Germania di MotoGP al Sachsenring, il canovaccio continua a essere quello già visto nei turni di free practice di ieri. Al comando c’è sempre la Ducati che, con Pecco Bagnaia, ritocca al ribasso il record della pista già segnato nelle FP2: 1:19.765 il crono del giovane torinese, che precede di 64 millesimi il solito Aleix Espargaró, voglioso di rivincita dopo il clamoroso errore di Barcellona. Il pilota Aprilia 
precede altre tre Ducati, con la Desmosedici che si conferma moto da battere nel weekend tedesco: terzo tempo per Jack Miller, seguito da Johann Zarco e Jorge Martin. Solo sesto Fabio Quartararo, staccato di 273 millesimi ma tradito sul finale di sessione dalla rottura della visiera del suo casco che gli ha impedito di completare l’ultimo tentativo cronometrato. Alle 14.10 le qualifiche numero 10 della stagione. 

Foto: Instagram motogp