#The Hindu আৰু তাইৰ ঠিকনা
                      মেট্ৰ ষ্টেচনৰ বাহিৰত 
এজন ভদ্ৰ শিখ পাঞ্জাৱী ৷৷ মানুহ অহাযোৱা কৰা ভিৰৰ মাজৰ কিছু মানুহৰ ছবি অংকন কৰে শিখ জনে ৷৷ দিনটোৰ বিহৎ ব্যৱসায় লগত ব্যস্ততাৰ  পাছত মনৰ বিনোদন কৰে নানা ৰঙী ছবি আকি ৷৷ কিছু দূৰ মই আগুৱাই আহি পালিকা বজাৰৰ সাত নং গ্ৰেটৰ কাষেদি আহি ৰাষ্টাটো পাৰ হৈ কণ্ণট প্লেচৰ এফ ব্লকেদি আহি ই ব্লকৰ বাৰাখাম্বা ৰাষ্টাত ভৰি থলো ৷৷ ইন্দিৰা চৌকটো পাৰ হৈ দ্ৰুতগতিৰে মই দিল্লীৰ বাৰাখাম্বাৰ মেট্ৰ ষ্টেচনলৈ গলো ৷৷ 

        প্ৰায়ে লগপোৱা, বুকুত সাৱটি লোৱা "তাইৰ"  (নাম আৰু ঠিকনা বিহীন)  জীৱন জীৱিকাৰ বোজাতো ৷৷ The Hindu আৰু Times of India পেপাৰ বিক্ৰী কৰে ইন্দিৰা চৌকৰ ৰেড লাইটত ৷৷... আৰু কেতিয়াবা ইন্দিৰা গ্ৰেটলে যাব পৰা ডিভাইদাৰৰ উপৰত উঠি দুয়োফালৰ ৰাষ্টাৰে অহা যোৱা কৰা গাড়ী বিলাকত তাই দৌৰি দৌৰি গৈ পেপাৰ দিয়ে ৷৷ বাকী তাইৰ লগৰ গাভৰু কিজনীয়ে কোচত এটি এটি আৰু কেইটামান মাকহঁতৰ পাছে পাছে আহি গাড়ী বিলাকত ভিক্ষাৰ হাত বিলাক আগুৱাই দিয়ে ৷৷ শিশু বিলাকৰ শৰীৰত মলিন বস্ত, পূস্তিহীন তা আৰু বৰ্ণনাবিহীন হিহঁতৰ আন্ধাৰ পৃথিৱী খন ৷৷ ৰাতি হলে  জাৰৰ দিনবিলাকত বাৰু কেনেকৈ থাকে ...?? ইচ্ছা কৰা হলে গাভৰু মাক কিজনীয়ে কিবা সৰু হোৰা কামৰ পথ উলিয়াই লব পাৰিলে হেতেন !!  কিন্তূ ইচ্ছা শক্তি নাই হিহঁতৰ ৷৷ 

   সম্পূৰ্ণ ব্যতিক্ৰম The Hindu আৰু Times of India বিক্ৰী কৰা মেট্ৰ ষ্টেচনত নিশা শয়ন কৰা "তাই "৷৷ "তাইক" দেখিলো মোক দেখিলেই মিঠা লগা হাঁহি এটা মাৰি নমস্কাৰ জনাই ৷৷ খুউৱ আনন্দত তাইৰ মুখ খন পুৰঠ হৈ উজলি উঠে ৷৷ বৰ আগ্ৰহেৰে The Hindu পেপাৰ খন আগবঢ়াই দিয়ে ৷৷ এনে লাগে সেই মুহূৰ্তত তাই জীৱনত দুখ কষ্ট একোৱেই নাই ৷৷ পৃথিৱীত তাই সমান সুখি মানুহ আৰু নুলাব ছাগৈ !! তাইৰ এই মুখৰ, মনৰ সুন্দৰ ছবি খনে মোক বাৰুকৈয়ে মনৰ ভিতৰত সোমাই পৰিছিল ৷৷ তাইৰ পিন্ধনত মলিন ফুলাম গ্ৰাউণ্ড এটা, দুটা উলৰ চুৱেটাৰে তাই শৰীৰটো লিপিত খাই খামোচ মাৰি ৰাখিছে ৷৷ এখন পাতল কাপোৰে তাই উৰণী লৈ সকলো সময়ত আবুৰত থাকে ৷৷ হয়তু পৰিপাতি হোৱা হলে সেই পোচাকত তাইক তাইৰ, অন্তৰ ভৰা সুকোমল মনতো হৈতে খাপ খাই অতি সুন্দৰ লাগিল হয় !! তাইৰ মনৰ প্ৰকৃতিটো অন্য অভাবী লোকতকে কিছু বেলেগ ৷৷ নাকত এটি সৰু পাথৰৰ নাকফুলি ৷৷ গাৰ বৰণ কলা যদিও আনন্দ মূহূৰ্তত তাইৰ হাঁহিত মুখৰ বৰণটো উজ্বল হৈ পৰে ৷৷ 

    ২৫ জানুৱাৰী শনিবাৰ