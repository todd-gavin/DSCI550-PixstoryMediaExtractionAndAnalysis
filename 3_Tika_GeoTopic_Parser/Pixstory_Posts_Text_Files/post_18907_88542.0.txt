Con l'infortunio di Di Lorenzo del Napoli, il tecnico della nazionale Roberto Mancini ha convocato in sostituzione il terzino della Juventus, Matteo De Sciglio. La notizia è arrivata al termine della partita dei bianconeri contro la Salernitana, vinta dagli uomini di Max Allegri. Sul secondo gol, quello di Vlaovich, l'assist è stato proprio di De Sciglio.

L'ultima apparizione in nazionale per De Sciglio è datata 11 giugno 2019 durante le qualificazioni per Euro 2020. In quell'occasione l'Italia aveva vinto 2-1 contro la Bosnia e il terzino della Juventus era sceso in campo vincendo il ballottaggio con Calabria del Milan. Anche per i prossimi match dovrà giocarsela con un rossonero, questa volta però Florenzi.

"Mi hanno comunicato dopo la partita che devo raggiungere la Nazionale per sostituire Di Lorenzo", ha detto De Sciglio, "Sono molto felice, è una bella soddisfazione per me. L’esperienza al Lione mi ha aiutato tantissimo perché fare un’esperienza all’estero ti fa crescere sia come calciatore che come persona. Allegri mi ha confermato la sua fiducia anche per quest’anno, come ha sempre fatto nel corso della mia carriera".