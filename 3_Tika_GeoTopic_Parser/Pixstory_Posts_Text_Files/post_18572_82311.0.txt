Il curling aveva regalato le prime gioie di questa Olimpiade invernale di Pechino, ma non fa altrettanto in chiusura. L'ultima partita del torneo di curling maschile è andata male per gli azzurri: contro la Norvegia è arrivata la sconfitta per 4-9, nonostante una buona gara fino all'intervallo. Tra il tra 7° e 9° end però c'è stato uno scivolone con 6 punti incassati, di cui 4 nelle ultime due stone di 8° e 9° end. Tra i due skip l'italiano Joel Retornaz ha avuto la peggio sul norvegese Steffen Walstad, salito in cattedra e capace di realizzare punti importanti.

Si chiude così l'avventura di curling a Pechino, con la Norvegia che si vendica sportivamente della finale terzo e quarto posto degli Europei di Lillehammer 2021 e costringe l'Italia all'ottavo posto finale nel round robin. Quattro anni fa a Pyeongchang gli azzurri erano arrivano al nono posto.