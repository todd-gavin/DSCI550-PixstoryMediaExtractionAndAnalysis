Alla ricerca di una nuova sfida dopo le tante vissute con il Liverpool, ultima la finale di Champions League contro il Real Madrid, Sadio Mané sarebbe in procinto di passare al Bayern Monaco. Essendo all’ultimo anno di contratto poteva decidere se rinnovare con i Reds, ma il trentenne senegalese probabilmente accetterà la proposta dei tedeschi.

Chi pensa a una coppia d’attacco Mané-Lewandowski però dovrà ricredersi perché il polacco, vincitore delle ultime cinque classifiche cannonieri consecutive in Bundesliga, ha già annunciato che lascerà il Bayern. Meta quasi certa la Spagna, Barcellona o Madrid che, da quando ha perso Mbappè e Halland, sta cercando un nuovo terminale offensivo per rinforzare ulteriormente la squadra e difendere la Champions appena vinta.