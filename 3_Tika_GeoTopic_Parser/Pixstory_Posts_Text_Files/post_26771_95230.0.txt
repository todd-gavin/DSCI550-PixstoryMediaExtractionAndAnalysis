In occasione della promozione di “Gaslit”, la nuova serie televisiva basata sullo scandalo Watergate che la vede come protagonista, Julia Roberts lunedì sera ha deciso di prendere parte al “The Late Show con Stephen Colbert”. Ecco l’attrice mentre, in un completo giallo, si appresta a entrare negli studi newyorkesi per partecipare allo show. 
Ciò che ha colpito i fans è soprattutto il colore dei capelli dell’attrice: un castano ramato che ricorda il colore naturale che la star di Pretty Woman ha portato agli inizi della sua carriera.
Dopo anni di biondo miele e dopo una pausa di 4 anni dalle scene l’attrice torna in grande stile pronta a rivivere una seconda carriera e -perchè no- una seconda giovinezza.