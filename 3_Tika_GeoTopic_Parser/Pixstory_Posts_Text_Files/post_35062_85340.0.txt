Federica Brignone conquista la Coppa del Mondo del SuperG e, a poche settimane dalle Olimpiadi invernali di Pechino, diventa la prima italiana a vincere tre coppe di specialità. Un risultato incredibile aiutato anche dalla fortuna visto che quando è toccato a lei è uscita dal cancelletto con virtualmente già la coppa tra le mani. Questo perché prima di lei erano uscite di pista le prime tre atlete, tutte austriache, (Puchner, Raidler e Tippler), così come l'altra italiana Elena Curtoni.

La sciatrice azzurra non ha sbagliato nulla e, nonostante un tracciato molto tecnico, ha tagliato il traguardo con il sorriso sulle labbra. "Sono contentissima", ha detto Federica Brignone la termine della gara e dopo aver salutato Roger Federer presente nel parterre, "Che emozione incontrare Roger Federer. Mi spiace per Elena. Sapeva che oggi doveva andare a tutta per recuperare ed è finita fuori gioco".