Adriano Galliani è tornato in Serie A con il Monza ed è diventato subito protagonista delle prime settimane di calciomercato. Alla presentazione del suo ultimo colpo, il centrocampista della Nazionale Matteo Pessina, l'ad della squadra brianzola ha tracciato gli ambiziosi obiettivi della sua squadra per la nuova stagione: "Come obiettivo aziendale mi sono posto il decimo posto. Non dobbiamo parlare di salvezza. In testa l’anno scorso mi dicevano che portava sfortuna dire che dovevamo andare in Serie A. Assolutamente non ha portato sfortuna invece. Per cui dobbiamo darci l’obiettivo del Monza e l’obiettivo del Monza è arrivare decimo".