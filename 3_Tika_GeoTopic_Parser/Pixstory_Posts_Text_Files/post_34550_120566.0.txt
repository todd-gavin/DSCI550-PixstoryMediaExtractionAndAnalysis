Cesc Fabregas è pronto a iniziare la sua avventura con il Como, squadra che si appresta a iniziare la sua seconda stagione in Serie B. Domani sarà presentato all'hotel Hilton di Como e poi si aggregherà alla squadra per iniziare la preparazione. 

Un colpo incredibile quello della squadra lombarda, visto il passato di Fabregas, campione con Arsenal, Barcellona e Chelsea, campione del Mondo con la Spagna e, infine, giocatore del Monaco con cui ha giocato le ultime due stagioni.

Il Como è un club il cui proprietario è la londinese Sent, legata ai fratelli indonesiani Hartono (secondo Forbes i proprietari di un club calcistico più ricchi al mondo).