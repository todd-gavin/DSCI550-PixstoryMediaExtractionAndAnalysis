Sconfitta dolorosa per Camila Giorgi negli ottavi del torneo WTA 1000 di Toronto: l'azzurra è stata sconfitta con il punteggio di 3-6 6-0 7-5 da Jessica Pegula, numero 7 al mondo. La sconfitta è dolorosa non solo perché arrivata dopo aver avuto a disposizione persino un match point, ma anche perché la Giorgi difendeva il titolo vinto lo scorso anno e dunque perderà molti punti e posizioni in classifica. Nella giornata di ieri, anche un risultato decisamente sorprendente: la numero 1 al mondo Iga Swiatek è stata sconfitta 6-3 3-6 7-5 dalla brasiliana Beatriz Haddad Maia, numero 24 del ranking WTA.