L'analisi di Ivan Juric, tecnico del Torino, ai microfoni di Sky Sport dopo la sconfitta contro il Genoa. "La partita l'abbiamo approcciata bene, abbiamo messo pressione ma al primo errore abbiamo preso un gol abbastanza ridicolo. Nel secondo tempo abbiamo fatto troppo poco, troppi errori tecnici. Nel primo tempo invece abbiamo fatto le cose giuste. E' un periodo, a livello di risultati, molto negativo. La squadra ha cominciato bene, dopo non ha fatto bene tecnicamente sbagliando tante scelte e tanti passaggi. Nella ripresa abbiamo fatto troppo poco in superiorità numerica. E' troppo lungo il periodo che non vinciamo, stiamo facendo bene fino ad un certo punto. Adesso stiamo buttando tanto, di prospettiva ora mi interessa poco. Mi interessa solo vincere, poi è normale che stiamo facendo bene dopo due anni disastrosi ma dobbiamo alzare il livello".