Se la vittoria di Assen sembrava aver sgombrato il cielo dalle nubi su Pecco Bagnaia, il vicecampione del mondo della MotoGP è ripiombato in un momento di tensione e polemiche. In vacanza a Ibiza in occasione 
della pausa estiva del motomondiale, il pilota torinese è stato protagonista di un incidente in auto senza conseguenze, probabilmente causato dal tasso alcolemico tre volte sopra il limite consentito (0.87 mg/l contro gli 0.25 mg/l ammessi in Spagna). Immediate le scuse del pilota: “Ho festeggiato con i miei amici la 
mia vittoria ad Assen. All’uscita dalla discoteca, nell'affrontare una rotonda sono finito con le ruote anteriori in un fosso, senza coinvolgere altri veicoli o persone. Il controllo del tasso alcolemico effettuato dalla polizia ha però rilevato che avevo bevuto più di quanto è consentito dalla legge spagnola. Mi dispiace molto per quello che è avvenuto: io sono praticamente astemio ed è stata una grave leggerezza, che non doveva succedere. Mi scuso con tutti e vi posso assicurare che ho imparato la lezione. Mai mettersi al volante dopo aver bevuto degli alcolici. Grazie''.

Foto: Instagram pecco63