ഗുജറാത്തിൽ നടക്കുന്ന മുപ്പത്തിയാറാമത് ദേശീയ ഗെയിംസിനുള്ള കേരള ഫുട്ബോൾ ടീം റെഡി.
പി.ബി.രമേശ് (കെ. എസ്. ഇ. ബി) പരിശീലിപ്പിക്കുന്ന ടീമിൽ 20 അംഗങ്ങൾ ആണുള്ളത്. ഹമീദ് ആണ് സഹപരിശീലകൻ. അക്ഷയ് ഫിസിയോയും അച്ചു ടീം മാനേജറുമാണ്.
ഒക്ടോബർ രണ്ട് മുതൽ 11 വരെ അഹമ്മദാബാദ് ട്രാൻസ് സ്റ്റേഡിയയിലാണ് പുരുഷ വിഭാഗം ഫുട്ബോൾ മത്സരങ്ങൾ.
ടീം: മുഹമ്മദ് പാറക്കോട്ടിൽ, ഹജ്മൽ, മിഥുൻ, നിജോ ഗിൽബർട്ട്, ഷിജിൻ, ബിപിൻ അജയൻ, ഗിഫ്‌റ്റി, സച്ചു സിബി, ജോൺ പോൾ, അജീഷ്, വിഷ്ണു, സഞ്ജു, വിഘ്നേശ്, സന്തോഷ്, ജെറിട്ടോ, മനോജ്, ഫസിൻ , ബുജൈർ, ആഷിഖ്, ഋഷി ദത്ത്.
ഒളിംപ്യൻ വി. ദിജുവാണ് ദേശീയ ഗെയിംസിനുള്ള കേരളത്തിൻ്റെ സംഘത്തലവൻ (ചെഫ് ഡി മിഷൻ). കേരള ഫുട്ബോൾ അസോസിയേഷൻ സെക്രട്ടറി പി. അനിൽ കുമാർ, അത്‍ലറ്റിക് അസോസിയേഷൻ അംഗം ഡോ. സ്റ്റാലിൻ റാഫേൽ, റഗ്ബി അസോസിയേഷൻ സെക്രട്ടറി ആർ. ജയകൃഷ്ണൻ എന്നിവരാണു ഡപ്യൂട്ടി ചെഫ് ഡി മിഷൻ.