Non c’è stata grande storia nella finale del Masters 1000 di Monte Carlo: la sfida tra Stefanos Tsitsipas e Alejandro Davidovich Fokina, che si è conclusa in due set con la vittoria del tennista greco per 6-3, 7-6. Tsitsipas si conferma così Principe di Monaco, bissando il successo già ottenuto nel 2021. Di recente, soltanto a Rafael Nadal era riuscito a vincere per due anni consecutivi sulla terra rossa del Principato (in realtà lo spagnolo ha trionfato tre volte di fila, tra il 2016 e il 2018). Si ferma invece il sogno di Davidovich Fokina, talento emergente che, a 22 anni, sembra aver vissuto la sua settimana d’oro battendo, tra gli altri, anche il 
numero uno al mondo Novak Djokovic. Fino alla domenica di Pasqua, in cui lo stato di grazia non è bastato per sconfiggere Tsitsipas. 

Foto: Instagram rolexmontecarlomasters