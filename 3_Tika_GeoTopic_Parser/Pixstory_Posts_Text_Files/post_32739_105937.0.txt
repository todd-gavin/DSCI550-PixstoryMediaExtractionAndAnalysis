La serie al meglio delle sette partite che assegnerà lo scudetto 2021-22 del campionato italiano di Basket è partita stasera al PalaDozza di Bologna. Gli ospiti dell'Olimpia Milano l'hanno spuntata al fine di una partita molto tattica con i padroni di casa della Virtus Bologna per 66-62. Punteggio bassissimo grazie al gran lavoro delle difese, soprattutto di quella di Milano che ha saputo limitare le bocche di fuoco di Bologna. L'equilibrio ha regnato fino ai minuti finali, quando gli emiliani hanno sbagliato di più e concesso la vittoria ai lombari. Shields (18 punti) e Datome (13 punti) sono stati i trascinatori dell'Olimpia, mentre Teodosic ha siglato 16 punti per tenere a galla le V nere. Tra 48 ore si replica con la Virtus costretta a vincere per non presentarsi poi ad Assago sotto 2-0.