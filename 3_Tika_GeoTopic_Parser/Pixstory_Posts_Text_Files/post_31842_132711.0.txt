Ad aggiudicarsi, invece, il Premio MEI 25 per il Miglior libro indipendente dell’anno è “Gigacapitalisti” di Riccardo Staglianò (Giulio Einaudi Editore).
Questa la motivazione del premio “Riccardo Staglianò presenta “Gigacapitalisti” un libro chiaro, preciso e diretto che ci fa ben comprendere in quale tragica direzione andiamo, musica compresa, sempre più nelle mani di pochi marchi multinazionali globali monopolisti interessati solo al massimo profitto e a nessun investimento nel settore creativo. Con il rischio evidente di uccidere tutto il settore dell’innovazione musicale che non introita più alcuna risorsa economica dalle uscite in distribuzione digitale. Cosi Bezos, Musk, Zuckerberg e il resto del club degli ultraricchi valgono, da soli, più di molti Stati. E spesso contano anche di più. Ma le fortune troppo concentrate non fanno bene né al mercato né tantomeno alla società. È il momento di intervenire, prima che sia troppo tardi.”
La cerimonia di premiazione avverrà l’1 ottobre alle ore 18.00 presso la Galleria della Molinella di Faenza, all’interno della mostra sulle copertine di dischi del grande disegnatore e fumettista Guido Crepax, durante una lunga serie di convegni, premiazioni e presentazioni di libri e dischi e dibattiti su diversi temi musicali in programma l’1 e il 2 ottobre a Faenza.