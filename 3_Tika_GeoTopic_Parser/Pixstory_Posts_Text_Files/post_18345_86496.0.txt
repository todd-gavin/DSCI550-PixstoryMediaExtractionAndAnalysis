L'ufficialità la si avrà solamente il prossimo 21 marzo quando sarà presa una decisione definitiva riguardo le tre squadre russe che partecipano all'Eurolega ma i club con licenza A hanno già preso la loro decisione. Con ogni probabilità si va verso la cancellazione totale dei risultati di CSKA Mosca, Zenit San Pietroburgo e Unics Kazan - sia vittorie che sconfitte - e riduzione della regular season da 34 a 28 gare complessive.

Quando la decisione sarà definitiva, con la nuova classifica, l'italiana Olimpia Milano passerebbe dal record attuale di 18-8 a 16-6, avendo un bilancio di 2-2 con le russe e conserverebbe il terzo posto che le garantirebbe il passaggio matematico ai playoff con 6 turni di anticipo.