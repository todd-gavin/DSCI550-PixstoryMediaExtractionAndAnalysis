Sorpresa a Varese: il club lombardo ha esonerato il tecnico Johan Roijakkers per "condotta non in linea con i principi del club" e ha poi affidato la squadra al vice Alberto Seravalli. L'olandese era subentrato a Vertemati e aveva risollevato la squadra, portandola dall'ultimo posto a ridosso della zona playoff. La situazione era però peggiorata negli ultimi tempi, probabilmente inasprita dalle due ultime sconfitte consecutive con Treviso e Trieste. Nonostante il comunicato della società non entri nello specifico, la condotta di cui si parla sarebbe relativa a insulti e parole molto forti rivolte ai giocatori - e in particolare a Justin Reyes - dopo la partita persa in casa contro Trieste.