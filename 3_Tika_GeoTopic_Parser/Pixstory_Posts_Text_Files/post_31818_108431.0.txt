Il cantautore e sperimentatore musicale milanese MARCO DI NOIA tornerà ad esibirsi dal vivo il 20 giugno presso La Fabbrica di Lampadine di MILANO (Via Pescantina, 8) con il concerto “DA LEONARDO AL FUTURO”, per presentare i brani estratti dai suoi ultimi innovativi progetti discografici, l’app-album “Elettro Acqua 3D”, gli EP “Leonardo Da Vinci in Pop” e “La Sovranità dei Robot” e il nuovo brano “Camillevolt”, già in rotazione radiofonica e disponibile sulle piattaforme streaming e in digital download. Sul palco insieme a Marco Di Noia saranno presenti anche ALBERTO CUTOLO (chitarra), GIULIO MADDALONI in arte “ACE OF LOVERS” (synth, drum machine, flauto), LORENZO GHIRINGHELLI (Artifact, uno strumento da lui ideato e realizzato), ADRIANO SANGINETO (arpa e strumenti musicali ideati da Leonardo da Vinci che sono stati utilizzati in “Leonardo Da Vinci in Pop”) e TEOTRONICO, il robot pianista costruito da Matteo Suzzi. Il concerto, con la supervisione artistica di MIMMO PAGANELLI, sarà introdotto da GIAMPAOLO ROSSI. ‘’Il live alla Fabbrica di Lampadine sarà un evento atipico – spiega Marco di Noia – Oltre a presentare il singolo Camillevolt, porterò in concerto quei tratti sperimentali che hanno caratterizzato i miei lavori degli ultimi anni. Ci saranno 3D audio (per i quali canterò all’olofono), strumenti musicali ideati da Leonardo, un robot reale che suona il piano, una rock band e, addirittura, uno strumento musicale di nuova ideazione».