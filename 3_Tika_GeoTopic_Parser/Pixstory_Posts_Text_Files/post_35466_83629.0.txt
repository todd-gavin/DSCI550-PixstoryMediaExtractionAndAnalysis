La UEFA si mobilita per annullare e cancellare definitivamente la Russia dai propri impegni. È crisi totale dopo l’invasione promossa da Putin in Ucraina. Dopo il probabile stop di tutte le squadre russe, che non verranno più prese in considerazione dalla UEFA, si pensa ad un’altra grave sanzione. Per punire infatti l’aberrante decisione di invadere l’Ucraina la UEFA nella riunione straordinaria di domani deciderà se cancellare San Pietroburgo come destinazione della prossima finale di Champions League. Una decisione però che dovrà solamente essere presa sulla carta perché, secondo quanto riportano diverse fonti interne, ci sarebbe già l’unanimità per fare in modo di cancellare l’evento.