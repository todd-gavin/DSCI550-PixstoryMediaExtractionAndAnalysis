Prestigioso successo per Filippo Ganna nella quarta tappa del Giro del Delfinato, tradizionale corsa a tappe francese che serve da preparazione per il Tour de France. Il piemontese ha vinto la cronometro individuale di 31,9 km da Montbrison a La Batie, battendo per appena 2"30 Wout Van Aert. Il belga è anche leader della classifica generale. Nella crono di oggi ottime prestazioni anche per Cattaneo, quarto, e Caruso, ottavo. Il Giro del Delfinato si concluderà domenica.