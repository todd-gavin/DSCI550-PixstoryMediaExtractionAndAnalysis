E' solo un bigliettino, ma a ripensare alla corsa in ospedale e all'emorragia cerebrale che il 23 aprile ha colpito Stefano Tacconi, è un segnala molto incoraggiante per i familiari. L'ex portiere della Juventus e della nazionale ha scritto un messaggio proprio ai suoi cari: "Dai, tra poco insieme", quattro semplici parole postate dal figlio Andrea che mostrano un miglioramento che, seppur lento, c'è.

Tacconi ha osservato un periodo in terapia intensiva per poi essere operato e trasferito in una struttura riabilitativa. Il peggio dovrebbe essere passato, si attendono nuove buone notizie.