UNICEF/Libano: il 70% delle famiglie costretto a chiedere prestiti per il cibo o ad acquistare alimenti a credito 
Tre anni di crisi devastante in Libano hanno fatto sprofondare i bambini nella povertà, colpendo la loro salute, il loro benessere e la loro istruzione, infrangendo le loro speranze e distruggendo le relazioni familiari. 
Un rapporto dell'UNICEF mostra che gran parte dei progressi compiuti per il raggiungimento dei diritti fondamentali dei bambini - tra cui il diritto alla salute, all'istruzione, alla protezione, al gioco e allo svago - sono stati erosi dalla crisi economica e dall'impatto della pandemia da COVID-19. 
Ecco alcuni dati emersi: 
L'84% delle famiglie non aveva abbastanza denaro per coprire le necessità; 
Il 38% delle famiglie ha ridotto le spese per l'istruzione, rispetto al 26% dell'aprile 2021; 
il 60% ha ridotto le spese per le cure sanitarie, rispetto al 42% dell'aprile 2021; 
Il 70% delle famiglie è costretto a chiedere un prestito per il cibo o ad acquistare alimenti a credito. 
Il 36% delle persone che si occupano dei bambini si sente meno tollerante nei loro confronti e li tratta con maggiore severità. 

L'impennata dei prezzi e la disoccupazione diffusa hanno fatto sprofondare migliaia di famiglie in povertà multidimensionale - un concetto che considera un'ampia gamma di privazioni - compromettendo gravemente la loro capacità di provvedere ai bisogni primari dei figli.