L'Italia del nuoto continua a vincere agli Europei di Roma anche nelle acque aperte del mare di Ostia. Gregorio Paltrinieri si è confermato campione europeo della 5 km precedendo l'altro azzurro Domenico Acerenza che completa così una fantastica doppietta. Sul podio anche il francese Olivier che allo sprint batte Fontaine. Paltrinieri in questi Europei aveva già vinto l'oro negli 800m e l'argento nei 1500 e domenica gareggerà nella 10 km, distanza di cui è già campione mondiale ed europeo in carica, oltre che bronzo olimpico. Per lui le fatiche non saranno finite, visto che poi lo attenderà anche la staffetta 4x1500.