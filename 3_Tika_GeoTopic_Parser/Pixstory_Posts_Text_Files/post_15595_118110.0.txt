“LA GRANDE OPERA ALL’ARENA DI VERONA, con la partecipazione straordinaria di LUCA ZINGARETTI” è un ciclo di tre appuntamenti speciali per portare idealmente il pubblico televisivo a vivere con passione l’Opera dentro il più grande teatro a cielo aperto del mondo, l’Arena di Verona.
 
Il secondo appuntamento, giovedì 28 luglio, sarà dedicato a La Traviata di Giuseppe Verdi e giovedì 4 agosto sarà la volta del Nabucco di Giuseppe Verdi. Le opere andranno in onda senza interruzioni pubblicitarie.
 
La regia e le scene de La Traviata e di Carmen sono di FRANCO ZEFFIRELLI, che viene così celebrato dal Festival d’Opera del 2022, edizione numero 99 che precede l’anno dei festeggiamenti per il “centesimo”.

«Ho accettato con entusiasmo questo invito a partecipare ad un’operazione così bella >> ha detto Zingaretti ‘Bella per i contenuti e bella per gli intenti che sono quelli di condividere le emozioni e la bellezza di un’arte come l’opera lirica, che nasce popolare e che deve rimanere patrimonio comune e continuare a far parte del DNA culturale e sociale del nostro Paese. Vedere migliaia di persone provenienti  da tutto il mondo, di tutte le età, in quel luogo magico che è l’Arena di Verona, assistere in religioso silenzio allo svolgersi di questi tre titoli che fanno parte del nostro DNA, dell’immaginario di tutto il mondo occidentale, è stata un’emozione unica’.