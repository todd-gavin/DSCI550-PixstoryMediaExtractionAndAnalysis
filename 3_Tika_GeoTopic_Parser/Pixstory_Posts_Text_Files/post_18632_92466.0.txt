Nella serata di ieri si è spento Emiliano Mascetti, ex calciatore del Verona, del Como, del Pisa e del Torino, oltreché dirigente del Verona, della Roma e dell'Atalanta. Si è spento al termine di una lunga malattia.

Nato nel 1943 a Como, ha giocato dapprima per la squadra della sua città, per poi passare al Pisa e nel 1967 al Verona, club con cui giocherà 11 stagioni riportandolo in serie A e mettendosi al braccio la fascia di capitano. Con i suoi 35 gol segnati in serie A con la maglia del Verona è il secondo marcatore, superato solamente anni dopo da Luca Toni. Con i gialloblu è stato anche dirigente, negli anni dello Scudetto, delle Coppe europee e delle due finali di Coppa Italia.

Oltre al Verona, ha vestito ancora la maglia del Torino per due stagioni. Appese le scarpe al chiodo, ha svolto la carriera di dirigente anche nella Roma e nell'Atalanta.