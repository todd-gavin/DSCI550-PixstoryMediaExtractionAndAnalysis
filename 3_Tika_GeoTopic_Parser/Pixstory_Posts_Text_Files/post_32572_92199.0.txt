Si sono giocati i primi due quarti di finale di andata della Champions League 2021-22, a vincerli due club d'oltremanica. Il Manchester City è riuscito ad abbattere con un gol del belga Kevin De Bruyne il muro eretto da Simeone per il suo Atletico Madrid. Il risultato tiene comunque in bilico il discorso qualificazione e al Wanda Metropolitano la compagine madrilena potrà provare a ribaltare l'andata davanti al pubblico amico. Molto più ardua l'impresa per il Benfica, che ha perso per 3-1 in casa con il Liverpool (di Konaté, Mané e Diaz i gol dei Reds, di Nunez quello del Benfica) ed è chiamato a segnare due gol più degli avversari ad Anfield Road: un'impresa pressoché proibitiva.