Il primo titolo ATP di Lorenzo Musetti arriva ad Amburgo al termine di una finale eccezionale contro il baby fenomeno del tennis Carlos Alcaraz, che mai aveva perso fin qui una finale del circuito maggiore. Il ragazzo di carrara ha vinto il primo set 6-4, (Esattamente come Berrettini con Ruud a Gstaad), poi è giunto al tie break del secondo, facendosi riprendere da Alcaraz e sprecando 5 match point prima di perdere (come Berrettini con Ruud!) il secondo set. Nel terzo poteva tracollare, e invece no, ha combattuto set su set contro il fuoriclasse iberico e poi, sul 5-4 per lui, si è procurato il sesto match point e ha indotto all'errore Alcaraz, portando a casa il suo primo trionfo ATP. 6-4 6-7 6-4 il finale, un risultato che gli vale 500 punti ATP e il nuovo best ranking, posizione 31, a partire da domattina. Oltre a Berrettini e Sinner, anche il carrarino Musetti sta arrivando, era solo questione di tempo!