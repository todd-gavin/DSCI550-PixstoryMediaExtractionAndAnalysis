Archiviato lo scoppiettante inizio di stagione di Ad Diriyah, la Formula E riparte da Città del Messico per il terzo round del Mondiale 2022. A ospitare il circus elettrico è di nuovo il circuito Hermanos Rodriguez, che torna in calendario dopo un anno in cui la sede dell’ePrix del Messico, a causa dell’emergenza pandemica che aveva trasformato la pista della capitale in un grande ospedale da campo, si era spostata sul tracciato permanente di Puebla. È da qui che riprende la caccia alle dominanti Mercedes Silver Arrow 02 che, con il team ufficiale e con i clienti del team Venturi Racing, hanno portato a casa il doppio successo in Arabia Saudita. La vittoria sarà ancora una vicenda interna ai piloti spinti dalla power unit di Stoccarda o avremo sorprese?

Foto: Fia Formula E