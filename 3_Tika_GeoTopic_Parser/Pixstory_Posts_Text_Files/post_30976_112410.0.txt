Clamoroso a Wimbledon: la numero 1 del mondo, Iga Swiatek, è stata sconfitta al terzo turno da Alizé Cornet. La numero 37 del ranking WTA ha vinto abbastanza nettamente, con il punteggio di 6-4 6-2 in un'ora e mezza di gioco. Un risultato sorprendente, ancora più incredibile se teniamo presente che la polacca era reduce da 37 vittorie consecutive. Nel 2022, la Swiatek si era già assicurata il Roland Garros e quattro tornei WTA 1000: Dubai, Indian Wells, Miami e Roma.