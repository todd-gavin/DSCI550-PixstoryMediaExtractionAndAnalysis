Due vittorie interne e due pareggi negli anticipi del sabato del secondo turno di Serie A. Nel tardo pomeriggio si è registrato un doppio pareggio a reti bianche nei match tra Torino e Lazio e tra Udinese e Salernitana. Per friulani e campani si è trattato del primo punto stagionale. Più ricche di reti le partite serali, con l'Inter che ha sconfitto in casa per 3-0 lo Spezia con reti di Martinez, Calhanoglu e Correa e il Sassuolo che ha battuto per 1-0 il Lecce con rete di Berardi. I nerazzurri comandano la classifica a punteggio pieno, mentre per il Sassuolo sono i primi tre punti dell'anno. Il Lecce invece è alla seconda sconfitta consecutiva. Domani in programma altre quattro partite, mentre il programma si completerà poi lunedì.
Torino-Lazio 0-0
Udinese-Salernitana 0-0
Inter-Spezia 3-0
Sassuolo-Lecce 1-0