Liz Truss announced as UK PM, defeats Rishi Sunak: ব্রিটেনের প্রধানমন্ত্রী পদের জন্য নির্বাচিত হলেন কনজারভেটিভ পার্টির নেতা Liz Truss
https://bengali.nenow.in/diaspora/liz-truss-announced-as-uk-pm-defeats-rishi-sunak/
নতুন দিল্লি: অবশেষে সমস্ত জল্পনা কল্পনার অবসান ঘটিয়ে কনজারভেটিভ পার্টির নেতা Liz Truss ব্রিটেনের প্রধানমন্ত্রী পদের জন্য নির্বাচিত হলেন। বরিস জনসনের পরবর্তী সময়ে ব্রিটেনের প্রধানমন্ত্রী হওয়ার দৌড়ের টানটান উত্তেজনার মধ্যেই গ্র্যান্ড ফিনালে পর্যন্ত লিজ ট্রাসকে সমানে প্রতিযোগিতা দিয়ে গিয়েছেন ভারতীয় বংশোদ্ভূত নেতা Rishi Sunak। শেষ পর্যন্ত যাবতীয় জল্পনার অবসান ঘটিয়ে লিজ ট্রাস জিতে নিলেন এই লড়াই। প্রত্যাশা মতই তিনি এই জয় ছিনিয়ে নিয়েছেন। তিনি ভোট পেয়েছেন ৮১ হাজার ৩২৬। Rishi Sunakএর সমর্থনে ভোট পড়েছে ৬০ হাজার ৩৯৯টি। 