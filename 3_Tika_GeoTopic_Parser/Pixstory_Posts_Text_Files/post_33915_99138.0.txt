Sarà Liverpool-Real Madrid la finale di Champions League.

I Red hanno ribaltato la gara all’Estadio de la Ceramica, dopo esser passati sotto per 2-0 contro il Villarreal. Nella ripresa, la squadra di Klopp ha preso in mano le redini della gara rimontando il risultato e assicurandosi il passaggio del turno.

Emozioni a non finire anche in Real Madrid-Manchester City con gli inglesi che dopo esser passati in vantaggio hanno subito una clamorosa rimonta nei minuti di recupero con la doppietta di Rodrygo. A decidere il match, poi nei tempi supplementari, il solito Karim Benzema su calcio di rigore.