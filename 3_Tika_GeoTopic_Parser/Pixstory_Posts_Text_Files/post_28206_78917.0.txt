Potrebbe essere arrivata, stavolta definitivamente, al capolinea la telenovela di Novak Djokovic. Il campione di tennis, numero 1 nella classifica ATP, non ha potuto difendere il titolo agli Australian Open dopo essere stato espulso da Melbourne per aver mentito sul proprio stato vaccinale e sull’esenzione medica che gli avrebbe permesso di bypassare la puntura anti-Covid. Il serbo, che ha dovuto assistere dalla tv al trionfo del rivale Rafael Nadal, potrebbe però aver messo da parte le posizioni no-vax: lo scrittore Daniel Müksch, autore della biografia del tennista, ha dichiarato al quotidiano tedesco Heute di aver appreso dallo staff tecnico che Djokovic si sarebbe vaccinato. Novak, per il momento, non conferma né smentisce…