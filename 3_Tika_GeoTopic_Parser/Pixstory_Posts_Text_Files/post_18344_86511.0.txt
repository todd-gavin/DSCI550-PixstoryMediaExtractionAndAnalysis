Dopo l'eliminazione del Psg dalla Champions League per mano del Real Madrid e l'ipotetica rissa tra Donnarumma e Neymar, la sorella di quest'ultimo ha scritto un messaggio sui social per sostenerlo nonstante il momento non brillante che sta attraversando.

"Vivo in mezzo al calcio da quando sono nata, non ho visto giocare mio padre, ma vedo giocare sempre mio fratello", ha scritto Rafaella, "Il calcio è davvero imprevedibile, a volte anche ingiusto, ma sono orgogliosa di tutto ciò che ha passato mio fratello, di tutto il dolore dopo la partita, di tutto! Continua a insistere, lottando per se stesso, per noi e per i suoi compagni. Ti amo".