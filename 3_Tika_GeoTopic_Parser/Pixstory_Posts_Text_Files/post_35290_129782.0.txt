Brutte notizie in casa Juventus che perde un difensore in vista della gara di lunedì contro la Sampdoria. Leonardo Bonucci ha infatti riportato un affaticamento al flessore. Il capitano bianconero salterà dunque la trasferta contro i doriani, dopo che oggi non ha potuto concludere l'allenamento a causa del riacutizzarsi del dolore. Il problema era stato accusato contro il Sassuolo.