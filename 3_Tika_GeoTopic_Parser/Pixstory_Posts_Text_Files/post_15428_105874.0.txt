Le coste italiane sono ormai prese
d'assalto; non tanto dai bagnanti e dai turisti, che pure iniziano ad affollate le spiagge, ma dalla terra e dal mare stesso. Un arrembaggio in piena regola, se è vero
che la metà dei paesaggi costieri - nel corso degli ultimi 50 anni - ha subito le maggiori trasformazioni con circa 3.300 chilometri degradati da case, alberghi, palazzi, porti e industrie e appena 1.860 chilometri (il 23%) di tratti lineari di costa appena piu' lunghi di 5 chilometri, isole comprese, che possono essere considerati con un buon grado di naturalità. 
Sono proprio gli insediamenti sempre piu' consistenti la principale minaccia per il mare. E' quanto denuncia il Wwf nel "Dossier Coste, il profilo fragile dell'Italia" lanciato in occasione della Giornata Mondiale degli Oceani indetta dalle Nazioni Unite
che ricorre oggi, 8 giugno, e che inaugura l'avvio della
Campagna GenerAzioneMare 2022 con una serie di eventi a tutela del mare, che vanno dalla pulizia delle spiagge al sostegno alle tartarughe marine.