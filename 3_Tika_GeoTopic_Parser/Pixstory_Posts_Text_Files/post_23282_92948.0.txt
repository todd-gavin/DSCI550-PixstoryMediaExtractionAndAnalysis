“Questa volta è per sempre”, così Jennifer Lopez annuncia via social quello che tutti sembravano aspettare da tempo: il ri-fidanzamento con Ben Affleck. 
Diciotto anni dopo la loro 'prima volta', rieccoci fidanzati a un anno dalle nuove scaramucce d’amore.
JLo ha condiviso l’annuncio anche via newsletter, "On the JLo", con un video clip in cui ammira quello che sembra essere l'anello di fidanzamento: una grande pietra verde, dunque il colore che sembra essere il suo preferito.
Poi è arrivato un video-messaggio su Instagram in cui l'emoji di un anello di fidanzamento è apposto accanto all' indirizzo del suo profilo: "Ho qualcosa di molto eccitante e speciale da dirvi...".
La Lopez, che ha 52 anni, e Affleck, che e' di tre anni piu' giovane, si erano fidanzati per la prima volta nel novembre 2002, dopo aver recitato assieme nel film "Gigli", ma l'anno dopo, letteralmente alla vigilia delle nozze, il matrimonio era stato cancellato, ufficialmente per "la troppa attenzione dei media", e nel gennaio 2004 i due si erano lasciati.
La coppia "Bennifer", come viene soprannominata, ha cinque figli, lei due con l'ex marito Marc Anthony mentre il premio Oscar per "Argo" e l'ex moglie Jennifer Garner ne hanno avuti tre. 
   In febbraio la Lopez aveva confidato a "People" di aver fiducia, stavolta, sulla tenuta del loro amore: "Siamo più vecchi ora, siamo più intelligenti, abbiamo più esperienza, siamo in posti diversi nelle nostre vite, abbiamo figli ora, e dobbiamo essere molto consapevoli di queste cose".