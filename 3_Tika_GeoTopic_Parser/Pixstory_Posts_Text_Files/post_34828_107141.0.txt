La Gazzetta dello Sport lancia la notizia clamorosa. I procuratori di Luis Suarez, attaccante uruguaiano in scadenza di contratto con l'Atletico Madrid, avrebbero offerto il proprio assistito alla Juventus. Lo stesso club con cui il giocatore si stava accasando un paio di stagioni fa quando l'inchiesta di Perugia sull'esame di italiano farsa interruppe ogni trattativa. Ora, che Suarez ha compiuto 35 anni, la storia potrebbe ripetersi (con esito chiaramente diverso).

Allegri è alla ricerca di giocatori di esperienza per la sua nuova Juventus. Suarez ha un alto profilo, è un calciatore internazionale e ha ancora un paio di anni in cui può fare la differenza. D'altronde quando ha lasciato il Barcellona era dato per finito, m a al primo anno di Atletico ha riportato lo scudetto segnando e battendo nel finale di stagione proprio i blaugrana.

Al momento però non esiste alcuna trattativa con la Juventus. L'idea è suggestiva e, parlando di cifre, Suarez potrebbe richiedere un ingaggio da 5 milioni di euro all'anno. I bianconeri ci penseranno di sicuro, soprattutto se non dovessero riuscire a trattenere Morata. Certo è che l'arrivo di Di Maria e di Kostic potrebbero essere un ostacolo all'uruguaiano.