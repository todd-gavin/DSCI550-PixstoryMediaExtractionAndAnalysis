Si è svolto oggi il sorteggio dei gironi dei prossimi Mondiali di volley femminile, in programma in Olanda e Polonia tra fine settembre e inizio ottobre.
Per l'Italia campione d'Europa e vicecampione del mondo le prime avversarie saranno Belgio, Portorico, Cameron, Kenya e le padrone di casa, tutte inserite nel girone A che si disputerà ad Arnhem, sede successivamente anche dei match decisivi per il titolo.
La formula di questa edizione prevede inizialmente quattro gruppi da sei squadre. Le migliori quattro di ogni gruppo accedono a due nuovi gironi da otto, portandosi dietro i risultati della prima fase. Le prime quattro di questi nuovi raggruppamenti passano alla fase a eliminazione diretta, che scatterà dunque dai quarti di finale.
Non ci sarà la Russia, esclusa dopo l'invasione militare dell'Ucraina, e al suo posto subentra la Croazia. 
Davide Mazzanti, allenatore dell'Italia, è soddisfatto del sorteggio: "Sulla carta non ci è capitato un girone difficilissimo, conosciamo molto bene l’Olanda che ovviamente, potendo contare sul pubblico di casa, sarà molto difficile da affrontare".