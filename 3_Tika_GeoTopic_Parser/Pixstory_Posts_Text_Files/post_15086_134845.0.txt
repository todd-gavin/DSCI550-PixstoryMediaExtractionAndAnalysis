I single hanno un maggiore potere di acquisto e sono in crescita. Secondo il rapporto dell’ISTAT di quest’anno il loro numero ha superato quello delle coppie con figli: 33% contro 31,2%.

Entro il 2040 —sempre secondo l’ISTAT— ci saranno più coppie senza figli che quelle con i figli. Ed anche a questa tipologia di cliente punta Vamonos-Vacanze.it. che già oggi è il tour operator preferito dai gruppi di amici che decidono di partire senza il partner.

«Oggi le relazioni sono più fluide e sempre più spesso anche alle coppie capita di volere organizzare vacanze separate o concedersi comunque una pausa con gli amici, prediligendo viaggi-esperienza sempre più completi ed autentici all'interno dei quali le diverse tipologie di vacanzieri si fondono in un’unica “Tribù Vamonos”, dando vita a spazi e momenti di crescita e condivisione» sottolinea Emma Lenoci.

Certo si può partire anche con gli amici, ma sempre più spesso si parte anche da soli. Ogni viaggio è organizzato per fasce di età e ci si ritrova con persone affini che hanno voglia di esplorare, conoscere, divertirsi e fare nuove amicizie, accompagnati sempre da un «group leader», il collante tra i membri di ogni gruppo.

Pensando al mondo dei single, nel piano di sviluppo di Vamonos-Vacanze.it per il prossimo triennio 2023-2025 sono in previsione l’implementazione di nuove mete e la collaborazione con nuove strutture sul corto, medio e lungo raggio, nonché accordi di esclusiva con diverse compagnie marittime, per un investimento di almeno 6 milioni di euro spalmato sui 3 anni ed una crescita del valore della produzione pari a circa il 20% annuo, con l’ambizioso obiettivo di arrivare a 40 milioni di euro di fatturato alla fine del triennio.