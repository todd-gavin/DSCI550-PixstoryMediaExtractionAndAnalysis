Il mondiale Superbike è ricominciato con una bella gara che ha visto i tre piloti più attesi per protagonisti. La vittoria finale è andata a Jonathan Rea, al termine di una battaglia serratissima con Alvaro Bautista. I due drivers di Kawasaki e Ducati hanno fatto capire sin da subito chi ne aveva di più, con il campione in carica Razgatlioglu che ha dovuto arrendersi presto e lasciare andar via i due rivali. Poi è iniziata lo solita lotta tra la più potente Ducati dello spagnolo, che prevaleva in rettilineo, e la più agile Kawasaki del britannico, che si riprendeva la testa in curva, fino all'ultimo giro, quando al decisivo attacco di Bautista è arrivata subito la risposta di Rea! I primi 25 punti sono suoi davanti allo spagnolo e al turco. Quarto, al termine di una gara piuttosto isolata, Michael Ruben Rinaldi con la seconda Ducati ufficiale, a 10" dalla vetta, poi Andrea Locatelli e Iker Lecuona.