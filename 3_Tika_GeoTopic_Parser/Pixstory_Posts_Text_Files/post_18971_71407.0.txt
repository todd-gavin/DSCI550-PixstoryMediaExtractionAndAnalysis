Il Covid ha falcidiato diverse squadre di Serie A, costrette a giocare con assenze importanti nell'ultimo periodo. Una di queste è l'Udinese che, tramite il suo direttore tecnico Pierpaolo Marino, è tornata a parlare dell'argomento con particolare riferimento alla pesante sconfitta con l'Atalanta la scorsa settimana per 6-2. "E' stata incomprensibile la decisone di farci giocare con l'Atalanta, per altre squadre è stato deciso di rinviare", ha detto Marino ai microfoni di Radio Anch'io. Noi ci aspettiamo che su questa partita venga fatta giustizia. La nostra polemica non riguarda ovviamente l'Atalanta ma chi ci ha fato giocare".

La classifica dell'Udinese è radicalmente cambiata (in peggio) nelle ultime settimane. Colpa anche, come detto, delle assenze dovute al virus. E alla domanda se il campionato dei bianconeri sia falsato, il direttore Marino ha risposto: "Certo ci siamo ritrovati a un mese dalla vittoria di Cagliari in condizioni di classifica ben diverse, dobbiamo ricucire le ferite. Spero nuovo protocollo possa servire a evitare queste disparità".