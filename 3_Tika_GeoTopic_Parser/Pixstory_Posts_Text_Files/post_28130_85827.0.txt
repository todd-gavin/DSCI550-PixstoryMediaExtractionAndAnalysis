È iniziato con il Rally Il Ciocco e Valle del Serchio la stagione 2022 del CIAR, il Campionato Italiano Assoluto Rally. A portare a casa la prima vittoria stagionale è stato Andrea Crugnola (Citroen), in grado di vincere praticamente quasi tutte le prove speciali del weekend toscano e di rifilare più di mezzo minuto al primo degli inseguitori, Damiano De Tommaso (Skoda). Terza posizione per il pluricampione italiano Giandomenico 
Basso (Hyundai), che chiude sul gradino basso del podio precedendo di misura la Skoda di Stefano Albertini. Prossimo appuntamento con il CIAR 2022 nel weekend del 10 aprile con il mitico Rally Sanremo. 

Foto: Instagram cirally