Gol ed emozioni nel derby di Milano, terminato con il punteggio di 2-1 per il Milan. La squadra allenata da Pioli ha ribaltato il risultato dopo essere stata sotto nel punteggio per molti minuti.
Primo tempo fominato dall'Inter che impegna più volte il portiere rossonero Maignan. Il gol arriva al 38esimo grazie a Ivan Perisic, mentre in precedenza era stata annullata per fuorigioco la rete segnata da Dumfries.
Nella ripresa il Milan inserisce prima Messias e poi Diaz, non senza rischiare il secondo gol di Perisic. A metà secondo tempo la svolta, con i due gol segnati da Giroud al 75esimo e al 78esimo. Molto nervosismo nel finale, con Hernandez espulso al 95esimo, ma l'Inter non riesce ad agguantare il pareggio.
Con questa vittoria il Milan si porta a un punto dall'Inter, ma la squadra di Inzaghi deve ancora recuperare la partita col Bologna.