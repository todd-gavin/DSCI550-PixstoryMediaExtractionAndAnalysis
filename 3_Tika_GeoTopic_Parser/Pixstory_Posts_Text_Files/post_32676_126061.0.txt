I campioni d'Italia del Milan riaprono il campionato con la vittoria 4-2 in casa a San Siro contro l'Udinese. Sotto di un gol al secondo minuto (colpo di testa di Becao), i rossoneri ribaltano il match con un rigore calciato da Hernandez all'11', il vantaggio con Rebic al 15' e la terza rete con Diaz al 46'. L'Udinese accorcia con Masina ma al 68' è ancora Rebic a fissare il risultato finale. Convincente anche la vittorie dell'Atalanta in casa della Samp, a Genova, con reti di Toloi e Lookman. Bene anche il Torino, che espugna 2-1 il campo del Monza grazie a Miranchuk e Sanabria. Chi fatica è l'Inter, che dopo il vantaggio fulmineo contro il Lecce firmato Lukaku, si fa riprendere da una rete di Ceesay in avvio di ripresa. Serve Dumfries al 95' per portare a casa i 3 punti al Via del Mare.