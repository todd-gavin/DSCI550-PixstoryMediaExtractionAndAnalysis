Viene definita opportunità di crescita e di certo è una grossa iniezione di capitali freschi in un momento particolarmente delicato per il calcio in generale. I Percassi hanno deciso e la cessione è ormai ufficiale: venduto il 55% delle quote dell’Atalanta a una cordata di imprenditori statunitensi, che però consentiranno all’attuale presidenza di continuare a gestire il club bergamasco. A capo della cordata Usa c’è Stephen Pagliuca, 67enne di chiare origini italiane che, oltre a essere co-chairman di Bain Capital, uno dei fondi di investimento più grandi al mondo, è managing partner e co-proprietario dei Boston Celtics di Nba. Antonio e Luca Percassi continueranno a ricoprire le cariche rispettivamente di presidente e amministratore delegato dell’Atalanta. 

Foto: Instagram atalantabc