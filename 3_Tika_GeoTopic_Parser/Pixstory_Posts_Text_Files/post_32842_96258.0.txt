Giocavano entrambi contro pronostico, ma avevano mezzi e carte per sovvertirlo. Invece non è successo, e così i due Lorenzo del tennis italiano, Musetti e Sonego, salutano l'open Godò di Barcellona, il primo battuto 6-4 7-5 dall'argentino Diego Schwartzman, il secnodo 6-2 5-7 6-2 dallo spagnolo Pablo Carreno Busta. Ai quarti vanno anche Felix Auger-Aliassime (7-5 6-4 su Tiafoe), Casper Ruud (6-2 6-2 su Ruusuvuori), Alex de Minaur (a tavolino per ritiro di Harris), Alcaraz (6-3 6-3 su Munar), Norrie (7-5 6-7 6-4 su Fucsovics) e Tsitsipas (6-1 6-4 su Dimitrov). I quarti di finale si giocheranno a seguire, sempre nella giornata di oggi, a Barcellona.