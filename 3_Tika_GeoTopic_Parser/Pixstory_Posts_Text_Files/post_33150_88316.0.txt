Nelle qualifiche del Gran Premio dell'Indonesia classe MotoGP, Fabio Quartararo ha conquistato la pole position con la sua Yamaha, rendendosi autore di un tempo irraggiungibile per gli altri. L'unico che avrebbe potuto impensierirlo sarebbe stato Pecco Bagnaia con la Ducati, ma un paio di imperfezioni l'hanno relegato al sesto posto in griglia, subito dopo all'eroe di Doha, Enea Bastianini. In prima fila con Quartararo ci saranno Martin e Zarco, altri due Ducatisti, mentre in quarta posizione scatterà Binder. Sfortunato Morbidelli, caduto in Q2 e penalizzato per aver saltato la fila nelle prove di partenza dopo la Q3, scatterà 15°, subito dietro a Marc Marquez, caduto addirittura due volte nel corso delle Q1.