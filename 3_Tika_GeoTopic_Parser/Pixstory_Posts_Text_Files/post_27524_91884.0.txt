Alla fine è stata l’Inter a vincere il derby d’Italia, il match più atteso del fine settimana del campionato di calcio di Serie A. Il piatto forte della 31esima giornata è andato dunque ai milanesi, in grado di battere la Juventus a Torino a dieci anni di distanza dall’ultima volta. Una vittoria che rilancia i Nerazzurri nella lotta per 
lo Scudetto (adesso sono a -3, a parità di partite giocate, dai cugini del Milan che però tornano in campo stasera) ma che non è stata senza polemiche, nella migliore tradizione degli Juve-Inter. A decidere il match è stato infatti Hakan Chalanoglu su calcio di rigore, che l’arbitro Irrati ha fatto ripetere su consiglio del Var dopo che il fantasista turco si era fatto parare il primo tentativo (e la successiva rete annullata per fallo in attacco). 

Foto: Instagram inter