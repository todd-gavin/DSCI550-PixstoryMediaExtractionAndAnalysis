Ancora musica! E ancora una nuova uscita, quella del rapper esordiente Rhove,tra i più  prolifici del momento. A poche settimane dall’uscita dell’ultimo brano, infatti, arriva il nuovo singolo “Seignosse”accompagnato dalla cover che lo ritrae bambino su una tavola da surf.
 Ma entriamo un po’ più nel brano.
 Seignosse è una cittadina francese nella regione della Nuova Aquitania, dove l’artista ama surfare. Musica rap francese e surf: queste le passioni più grandi di Rhove, presenti come temi e ispirazioni ricorrenti in quasi tutte le sue canzoni. Il singolo è un brano potente e incisivo dalle sonorità squisitamente hip-hop di fine anni ’90. Un’altra banger a cui il rapper ci ha ormai abituati. Il videoclip ufficiale, infine, ci trasporta a Seignosse su una tavola da surf in grado di domare onde mozzafiato.
Il successo di Rhove è inarrestabile: con appena 7 brani pubblicati e due freestyle, il rapper ‘di provincia’ raggiunge il traguardo di 68 milioni di stream sulle piattaforme. Numeri incredibili per un artista esordiente, nato e cresciuto a Rho e che sta rapidamente conquistando (e innovando) la scena urban italiana con il suo stile inconfondibile.