Tadej Pogacar sta entrando in forma Tour de France. Lo sloveno, vincitore delle ultime due edizioni della Grande Boucle, oggi ha dominato la terza tappa del Giro di Slovenia, conquistando anche la maglia di leader della classifica generale. Lungo i 144,6 km della Zalec-Celje, la UAE Emirates ha dato spettacolo, con Pogacar e  Rafa Majka (vincitore ieri) che hanno forzato il ritmo sulla penultima salita, staccando tutti tranne un ottimo Nicola Conci rientrato sulla successiva discesa. Sull'ultima ascesa, poi, Pogacar è nuovamente partito, involandosi verso il successo. Il Tour de France partirà dalla Danimarca il prossimo 1° luglio.