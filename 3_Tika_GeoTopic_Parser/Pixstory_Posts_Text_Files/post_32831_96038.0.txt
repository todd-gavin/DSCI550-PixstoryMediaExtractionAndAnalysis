Grazie ai canestri di Hall e Shields e a uno super stoppata di Hines su Micic, Milano vince 73-66 in volata contro l'Efes Istanbul in gara-2 dei quarti di finale di Eurolega e riporta la serie in parità sull'1-1, il tutto nonostante l'assenza di Delaney e Rodriguez, i due playmakers della squadra. Si torna in campo mercoledì a Istanbul per una decisiva gara-3. Nelle altre partite il Bayern Monaco espugna Barcellona e pareggia anch'esso la serie 1-1 mentre domani torneranno in campo il Real Madrid contro il Maccabi Tel Aviv e l'Olympiacos contro il Monaco, in entrambi i casi la squadra di casa è avanti uno a zero nella serie.