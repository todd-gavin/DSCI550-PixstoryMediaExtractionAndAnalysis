Ingredienti
1 coniglio
1 cipolla
2 carote
1 spicchio d'aglio
2 coste di sedano
8 pomodorini
5 gr. di capperi sotto sale
100 gr olive nere
1 rametto di rosmarino
1 peperoncino
aceto q.b.
50 gr. di vino bianco secco
olio extravergine d'oliva q.b.

Preparazione
Laviamo il coniglio e tagliamolo a pezzi. Mettiamolo a marinare con l'aceto per un paio d'ore, in questo modo copriremo l'odore di selvaggina tipica della carne di coniglio. Intanto sbucciamo le carote, la cipolla, l'aglio, laviamo il sedano, i pomodorini, il peperoncino e dissaliamo i capperi lavandoli bene. Adesso che le verdure sono pulite tagliamo il sedano e le carote a tocchetti, i pomodorini a quarti, la cipolla sottile, allo spicchio d'aglio pratichiamo una croce con il coltello cosicché rimanga intero ma emani il suo aroma.

Prendiamo un tegame e mettiamo un filo d'olio extravergine, lo spicchio d'aglio, la cipolla e il peperoncino li facciamo rosolare. Dopo poco adagiamo il nostro coniglio, che avremo intanto tolto dalla marinatura. Facciamo rosolare bene anche la carne e mettiamo il vino, che dovrà evaporare, e inseriamo le carote , il sedano, i pomodorini, i capperi e le olive denocciolate. Infine aggiungiamo un rametto di rosmarino, saliamo e mettiamo ancora un bicchiere d'acqua.

Facciamo cuocere il coniglio per 35 minuti a fuoco moderato, successivamente lo serviamo insieme alle verdure per contorno.