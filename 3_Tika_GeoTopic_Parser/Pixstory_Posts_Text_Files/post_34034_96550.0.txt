Alle ‘Due Strade’ di Firenze la sfida è delicatissima. Tutti in campo 15:00 per l’ultima giornata del Girone C di Eccellenza Toscana. Le squadre in lotta per non retrocedere sono chiamate al derby tra Antella-Grassina e alla disputa di Baldaccio Bruni-Foiano, Firenze Ovest-Chiantigiana e Porta Romana-Terranuova.

Alle 15:20, Porta Roma e Terranuova non riescono proprio ad andare avanti. Non è il meteo, né una gara troppo cattiva: è uno sciape di api che se l’è presa con i calciatori sulla fascia sotto la Tribuna Laterale. Partita sospesa, le squadre restano ferme oltre 45 minuti mentre la ditta chiamata appositamente per la disinfestazione fa il suo dovere.

Poi - racconta DaiColliFiorentini.it - si riprende a giocare con un piccolo particolare; il primo tempo alle ‘Due Strade’ si chiude alle 16.40, ovvero in contemporanea con i finali delle altre gare. Al momento del rientro dalla pausa negli spogliatoi, dunque, il Porta Romana viene a sapere che il Grassina ha vinto il derby con l’Antella e che la Baldaccio non è andata oltre il pari nel match col Foiano. Ciò significa che gli arancioneri non hanno più l’obbligo della vittoria per evitare i playout, ma possono accontentarsi anche di un pareggio. Il Terranuova, invece, rientra in campo sapendo che la Fortis - che insidiava il 2° posto, ottima piazza per i playoff - ha addirittura perso in casa col Pontassieve. Dunque i valdarnesi arriverebbero 2° in qualunque caso, ma col pareggio chiuderebbero il campionato con 4 risultati utili consecutivi.

Il secondo tempo è una gioia per entrambe le squadre. Finisce 1-1, il Porta Romana è salvo e il Terranuova arriva 2°. Con le api che adesso sono curate dagli apicoltori della zona