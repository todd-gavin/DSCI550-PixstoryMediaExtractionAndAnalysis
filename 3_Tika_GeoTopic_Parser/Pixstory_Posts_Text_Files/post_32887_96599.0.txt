I tornei ATP della settimana si chiudono con due successi che fanno clamore. Il primo è quello arrivato nell'ATP 250 di Belgrado per Andrey Rublev, il russo che ha sconfitto il padrone di casa e numero 1 del mondo Novak Djokovic, ancora a secco di trofei in questa stagione. Il serbo ha perso 2-6 il primo set, strappando il secondo al tie break al russo. Senza storia il terzo, finito 6-0 per Rublev. A Barcellona Carlos Alcaraz ha "matato", nella finale tutta spagnola, Pablo Carreno-Busta per 6-3 6-2, vincendo a 18 anni il prestigioso torneo catalano e facendo irruzione in nona posizione nella top ten, a soli 18 anni e 11 mesi. Sono solo otto i top 10 più giovani nella storia: Aaron Krickstein (17 anni), Michael Chang (17 anni e 3 mesi), Boris Becker (17 anni e 7 mesi), Mats Wilander (17 anni e 10 mesi), Bjorn Borg (17 anni e 11 mesi), Andre Agassi (18 anni e un mese), Andrei Medvedev (18 anni e 9 mesi) e Rafael Nadal (18 anni e 10 mesi)