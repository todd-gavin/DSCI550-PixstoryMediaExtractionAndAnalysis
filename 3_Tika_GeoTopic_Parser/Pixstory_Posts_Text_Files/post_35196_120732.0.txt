La Sampdoria sta per riportare a casa Filip Djuricic. Il classe ‘92 ha infatti firmato un contratto biennale con opzione per la terza stagione con il club ligure. L'ex Sassuolo era nel mirino di altri club di Serie A, ma la Sampdoria ha battuto la concorrenza e dovrebbe abbracciare Djuricic già nei prossimi giorni quando svolgerà le visite mediche. Si tratta di un bel colpo e di un grande ritorno perché il giocatore aveva già militato nelle file dei blucerchiati dal 2016 al 2018.