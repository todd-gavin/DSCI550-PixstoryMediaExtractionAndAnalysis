Non si ferma la pioggia di medaglie per l'Italia ai Mondiali di Nuoto a Budapest. Dario Verani ha vinto la massacrante 25 km, battendo in volata dopo 5 ore di gara il francese Axel Reymond, grande favorito della vigilia. Il bronzo va al padrone di casa Galicz, mentre Matteo Furlan ha chiuso al settimo posto. Verani è partito rimanendo nelle retrovie, tanto da transitare 16° a metà gara, prima di cominciare la sua rimonta passando in quinta posizione al 20° chilometro e in terza all'inizio degli ultimi 1000 metri, prima della potente volata finale che consegna all'Italia la sesta medaglia conquistata nelle acque del Lago Lupa.