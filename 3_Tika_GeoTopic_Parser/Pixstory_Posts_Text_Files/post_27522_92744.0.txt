È Stoffel Vandoorne a portare a casa la prima pole position del lungo fine settimana della Formula E a Roma. Sullo spettacolare circuito cittadino dell’Eur, il pilota belga di casa Mercedes ha sconfitto nel testa a testa finale il rivale Robin Frijns (Envision Racing), che nel round eliminatorio precedente era riuscito a mettere fuori gioco l’altra Freccia d’Argento, quella del campione del mondo in carica, Nyck De Vries, terzo sulla griglia di partenza del primo dei due ePrix italiani.