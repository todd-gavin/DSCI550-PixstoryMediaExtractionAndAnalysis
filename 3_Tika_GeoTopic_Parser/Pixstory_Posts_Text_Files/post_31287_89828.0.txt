Il conflitto in Ucraina è arrivato ormai ad impattare diversi ambiti della vita quotidiana occidentale. Nello specifico, le conseguenze più gravi si stanno riversando sulla diminuzione di disponibilità di prodotti di prima necessità nei supermercati, causata principalmente dalla paura di non poterne reperire per limiti di approvvigionamento legati alle zone del conflitto. Tuttavia, su alcune categorie si sta sviluppando una percezione falsata che porta a un aumento ingiustificato della preoccupazione dei consumatori e a conseguenti comportamenti non necessari. Come dimostrato da una recente indagine Altroconsumo, il 50-60% dei rispondenti crede e teme che ci sia già una minore disponibilità di prodotti sugli scaffali dei supermercati. L’impatto del conflitto non è al momento arrivato fino a questo punto. A preoccupare realmente nei supermercati sono gli aumenti dei prezzi di vendita di tali prodotti che invece hanno subito dei rialzi. Anche in questo caso però, Altroconsumo dimostra come la diffusa percezione di un aumento causato dalla guerra non sia corretta: l’Organizzazione ha, infatti, fotografato come l’andamento dei prezzi ha iniziato ad aumentare già da prima mentre il conflitto non ha ancora avuto un reale impatto su questo frangente.