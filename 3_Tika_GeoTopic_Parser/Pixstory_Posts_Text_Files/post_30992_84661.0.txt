A seguito dell'invasione dell'Ucraina da parte della Russia, ATP (uomini), WTA (donne) e ITF (federazione internazionale tennis) hanno comunicato la decisione di sospendere gli atleti russi da tutte le competizioni a squadre. Dunque niente Coppa Davis - della quale sono campioni uscenti - e niente Billie Jean King Cup. Stessa sorte per i tennisti bielorussi.
Sospeso anche l'evento combinato WTA/ATP in programma a Mosca nel prossimo mese di ottobre.
I giocatori russi e bielorussi potranno però continuare a partecipare ai tornei della stagione, compresi gli Slam. Lo faranno però senza nome e bandiera della propria nazione.