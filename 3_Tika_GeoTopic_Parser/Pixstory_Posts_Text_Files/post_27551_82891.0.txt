Si sono chiuse, come da tradizione, con la cerimonia conclusiva i Giochi Olimpici invernali che ci hanno tenuti con gli occhi incollati alla tv nelle ultime due settimane. Pechino ha dunque passato il testimone all’Italia, che sarà il Paese ospitante della prossima edizione delle Olimpiadi invernali, tra quattro anni, in programma tra Milano e Cortina. Al termine della festa finale dei Giochi, la bandiera olimpica è stata consegnata nelle mani delle due sedi, Giuseppe Sala e Giampietro Ghedina, mentre a cantare l’Inno di Mameli è stata Malika Ayane. L’Italia chiude a quota 17 medaglie, con 2 ori, 7 argenti e 8 bronzi, che valgono il tredicesimo posto nel medagliere finale. Una posizione in meno rispetto alla deludente spedizione di 
Pyeongchang, dove erano arrivati solo 10 podi, ma con tre medaglie d’oro. 

Foto: Instagram conisocial