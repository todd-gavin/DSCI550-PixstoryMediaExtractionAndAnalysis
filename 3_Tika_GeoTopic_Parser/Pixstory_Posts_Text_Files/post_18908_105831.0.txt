Dopo quella di un anno fa, è pronta a ricominciare la telenovela che vede protagonisti Inter, Chelsea e Lukaku. Questa volta però le parti sono invertite, con l'attaccante belga che vorrebbe fare il percorso opposto a quello di 12 mesi fa e quindi lasciare Londra per tornare a Milano. Se fino a oggi sembrava più una suggestione di mercato che un'ipotesi realistica, con l'interessamento dei Blues per Lewandowski si sarebbe aperta una vera trattativa per il suo ritorno in nerazzurro.

Quello che però pare scontato e che il Chelsea non ha intenzione di vendere Lukaku, o meglio, non può permetterselo per questioni di bilancio avendolo pagato solo un anno fa 115 milioni di euro. La soluzione sarebbe un prestito molto oneroso, oltre i 25 milioni di euro. Il Chelsea potrebbe anche pagare i 2/3 dell'ingaggio. La notizia, che rappresenterebbe una svolta nel mercato dell'Inter, è stata data da Sky Sport.