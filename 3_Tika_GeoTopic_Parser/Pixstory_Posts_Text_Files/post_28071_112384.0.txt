Dopo il cronoprologo di ieri, oggi prima vera tappa della Grande Boucle. La carovana gialla si è spostata da Roskilde a Nyborg, in una frazione dedicata ai velocisti. A centrare la vittoria è stato Fabio Jakobsen, bravo a tagliare per primo il traguardo anche grazie all’aiuto sul finale da parte della maglia gialla Lampaert. O, meglio, della ex maglia gialla, visto che il simbolo del primato in classifica generale è passato a Wout Van Aert, secondo sul traguardo e dunque in grado di prendere la leadership grazie all’abbuono. Domani la terza e ultima tappa in Danimarca, la Vejle-Sonderborg di 182km, ancora una volta dedicata ai velocisti. Poi ci sarà 
il primo dei tre giorni di riposo. 

Foto: Instagram letourdefrance