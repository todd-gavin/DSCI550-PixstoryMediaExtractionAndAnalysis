Dopo Lecce e Cremonese ecco il Monza, che va a completare il quadro delle 20 squadre della Serie A 2022-23. Dopo la vittoria in casa per 2-1 nell'andata dello spareggio playoff con il Pisa, oggi è arrivato il successo per 4-3 ai tempi supplmentari della squadra di coach Stroppa e del presidente Berlusconi che condanna i toscani a un'altra stagione in B e manda in paradiso i rossobianchi. Il 2-2 maturato nei tempi regolamentari avrebbe dato la promozione ai brianzoli, che sono però stati raggiunti al 91' dai padroni di casa che li hanno così costretti ai supplementari. A quel punto, però, sono arrivati i due gol di Marrone e Gytkjaer che hanno portato il Monza per la prima volta nella massima serie.