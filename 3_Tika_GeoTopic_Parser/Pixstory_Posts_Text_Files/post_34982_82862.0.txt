Le sue prime uscite non sono state entusiasmanti, anzi con molte critiche, ma alla sua prima da titolare Dejan Kulusevski è salito in cattedra con un gol e un assist per Keane al 95' con cui il Tottenham ha battuto la capolista Manchester City. A fine gara ha parlato ai microfoni di Sky Sport: “Ho sofferto tanto negli ultimi mesi, non mi sono mai sentito me stesso. Giocare la prima partita da titolare in Premier così è un’emozione indescrivibile. Avevo bisogno di giocare senza pensieri. Abbiamo sofferto ma il gol all’inizio ci ha aiutato”.

Ha parlato anche del suo rapporto con il nuovo mister, Antonio Conte: "Con Conte mi trovo benissimo. È una situazione bellissima, lui vuole solo vincere e se non vince non è contento. Si lavora davvero bene e non c’è bisogno di altro, non ci sono segreti: devi fare quello che ti dice il mister e va tutto bene. Un saluto alla Juve? Voglio un gran bene a tutti i miei ex compagni, auguro loro il meglio”.