"SW e SW19 (il codice postale di Wimbledon), questo è un appuntamento. 2022, ci vediamo lì. Let’s go“. Un messaggio lanciato sui social da Serena William e accompagnato da una foto con due scarpe da tennis sull'erba. Un chiarissimo indizio: una delle tenniste più forti di tutti i tempi è pronta a tornare a giocare a 40 anni e dopo un anno di stop, il più lungo della sua carriera.

Serena Williams vuole essere presente a Wimbledon, il torneo che ha vinto 7 volte nonché quello da cui 12 mesi fa si è ritirata dopo appena qualche game nel match di primo turno contro Sasnovich. Da quel momento non ha più giocato e tutti si sono chiesti, in questi mesi, se sarebbe più tornata. La risposta l'ha data lei stessa a sorpresa.

Tutto bello ma c'è un "ma". In realtà Serena Williams non si è iscritta al torneo londinese quindi, per poter partecipare, serve una wild card, ossia un invito al torneo.