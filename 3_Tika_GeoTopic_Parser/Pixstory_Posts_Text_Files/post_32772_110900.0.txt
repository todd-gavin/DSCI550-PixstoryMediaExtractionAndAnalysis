Jannik Sinner super lo svedese Mikael Ymer in tre set, 6-4 6-3 5-7 6-2 e avanza al terzo turno dello slam londinese, nel quale affronter√† il bombardiere americano John Isner, giustiziere dell'idolo di casa Andy Murray in 4 set. Per quanto riguarda i big, fuori a sorpresa Casper Ruud (n.3), eliminato in quattro set dal francese Humbert, mentre nessun problema per Novak Djokovic, che passeggia 6-1 6-4 6-2 con l'australiano Kokkinakis. Bene anche il giovane Carlos Alcaraz, che ha superato 6-4 7-6 6-3 l'olandese Griekspoor, e l'idolo di casa Cameron Norrie, che ha dovuto sudare le proverbiali sette camicie per eliminare lo spagnolo Jaume Munar al quinto set. In campo femminile nulla da fare per la nostra Elisabetta Cocciaretto, eliminata in due set dalla romena Begu con un doppio 6-4. Fuori a sorpresa la numero 2 del tabellone, l'estone Kontaveit, travolta 6-4 6-0 dalla tedesca Niemeier, mentre avanzano la tunisica Jabeur (n.3), 6-4 6-0 alla polacca Kawa, la greca Sakkari (n.5), 6-4 6-3 sulla bulgara Tomova, e l'americana Pegula (n.8), 6-3 7-6 sulla croata Vekic.