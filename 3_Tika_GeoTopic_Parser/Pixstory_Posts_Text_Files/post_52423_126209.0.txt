ഇന്ത്യ എഴുപത്തി അഞ്ചാമത് സ്വാതന്ത്ര ദിനം ആഘോഷിക്കാൻ തയ്യാറാകുമ്പോഴും ഒട്ടും സ്വന്തന്ത്രമായിട്ടില്ലാത്ത ഒരു ജനത ഇന്ത്യയിലുണ്ട്.ജാതിയുടെ പേരിൽ അടിച്ഛമർത്തപ്പെട്ട ജനത.

രാജസ്ഥാനിലെ ജലോർ ജില്ലയിലെ ഒരു സ്വകാര്യ സ്കൂളിൽ അധ്യാപകന്റെ കുടിവെള്ള പാത്രത്തിൽ നിന്ന് വെള്ളം കുടിച്ചതിന് ചൈൽ സിംഗ് എന്ന സവർണനായ അധ്യാപകന്റെ ക്രൂര മർദ്ദനത്തിന് ഇരയായി ഒൻപത് വയസുകാരൻ ഇന്ദ്ര മേഘവാൾ എന്ന ദളിത് ബാലൻ കൊലചെയ്യപ്പെട്ടു. തൊട്ടുകൂടായ്മയും തീണ്ടിക്കൂടയ്മയും എന്നോ ഉപേക്ഷിച്ചെന്ന് പുലമ്പുന്ന, സ്വന്തന്ത്രമാണെന്ന് നിരന്തരം വിളിച്ച് കൂവുന്ന ഇന്ത്യയിലാണ് ഇതെന്ന് ഓർക്കണം.

എന്തിനാണ് താൻ മരണപ്പെട്ടത് എന്ന് ചിന്തിക്കാൻ പോലും കഴിയാത്ത ഒരു കുഞ്ഞിനെ തല്ലിക്കൊല്ലുന്ന അധ്യാപകരുള്ള ഇന്ത്യ എവിടെയാണ് സ്വാന്തന്ത്രമാകുന്നതെന്ന് ആലോചിച്ച് നോക്കാവുന്നതേയുള്ളു.ഇന്ത്യ ജാതി കൊലപാതകങ്ങൾ കൊണ്ട് മുരടിച്ചു കൊണ്ടേയിരിക്കുകയാണ്.

ജാതി വാലുകളുള്ള,സവർണ മേൽക്കോയ്മ ആഘോഷിക്കപ്പെടുന്ന ഇന്ത്യ സ്വന്തന്ത്രമല്ല!