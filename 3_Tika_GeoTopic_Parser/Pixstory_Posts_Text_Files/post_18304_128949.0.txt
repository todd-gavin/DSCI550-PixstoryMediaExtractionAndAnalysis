La leggenda di smettere non ne vuole proprio sapere. Lebron James rinnova a 38 anni per altre due stagioni con i Los Angeles Lakers, in Nba infatti raggiunti i 38 anni non si possono firmare contratti oltre il biennale. L'ingaggio è di 97 milioni di dollari per i due anni, con bonus che lo farebbero arrivare a oltre 110 milioni.

In questo modo Lebron James lega ancora più il suo nome alla città di Los Angeles dove non solo gioca, ma ha anche attività inerenti il cinema, la musica e altro.

Con il nuovo contratto e l'ingaggio da quasi 100 milioni di dollari, Lebron James diventa il giocatore più pagato della storia in Nba con 532 milioni di dollari complessivi: superato Kevin Durant, fermo a 508 milioni con l'ultimo accordo firmato coi Brooklyn Nets.