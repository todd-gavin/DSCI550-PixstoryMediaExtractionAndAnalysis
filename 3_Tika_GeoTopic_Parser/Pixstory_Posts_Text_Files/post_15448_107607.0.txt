Il 51%, quando possibile, ordina cibo a domicilio presso ristoratori che dichiarano di fare scelte sostenibili. E’ quanto emerge, in occasione della Giornata della Gastronomia Sostenibile del 18 giugno da un sondaggio, condotto da Nextplora per Uber Eats, volto a indagare la sensibilità degli italiani in materia di sostenibilità alimentare. Dallo studio risulta che nel complesso, rispetto ai comportamenti ritenuti ‘sostenibili e rispettosi dell’ambiente’, le abitudini alimentari, tra gli intervistati, si piazzano al terzo posto (58%), dopo lo smaltimento dei rifiuti (81%) e la gestione dell’energia domestica (67%). Il 44% non ha invece mai sentito parlare di gastronomia sostenibile in cucina, mentre tra coloro che conoscono l’argomento, il 66% ritiene di fare molto o abbastanza in quanto a contributo personale. Infine il il 65% di chi ordina a domicilio punta al cibo a chilometri “0”.

Quando si sceglie il food delivery

Chi decide di ordinare cibo a domicilio pone l’attenzione prima di tutto alla ‘distanza tra il luogo in cui viene cucinato il cibo e casa propria’, cercando di ridurla il più possibile (70%). Seguono la scelta di piatti di stagione oppure a chilometri ‘0’ (65%) e quella di ordinare cibo da ristoranti che non utilizzano la plastica per confezionare l’ordine o altri imballaggi (55%).

La classifica

 
Ordino da ristoranti vicini a me per ridurre il percorso
Quando possibile, scelgo piatti di stagione o a km 0 
Scelgo ristoranti che non utilizzano la plastica per confezionare l’ordine
Prediligo ristoranti che si dichiarano sostenibili
Scelgo servizi di food delivery che utilizzano mezzi elettrici o micro-mobilità