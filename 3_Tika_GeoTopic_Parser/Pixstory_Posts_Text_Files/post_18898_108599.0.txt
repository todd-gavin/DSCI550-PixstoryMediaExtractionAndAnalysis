L'Inter inizia a rinforzarsi concretamente per la prossima stagione. Il primo arrivo non è per l'attacco, ma per il centrocampo. Raoul Bellanova arriva in prestito oneroso (con diritto di riscatto) dal Cagliari, anche se all'inizio si vociferava che il centrocampista - preso per sostituire Perisic in primis - dovesse essere acquistato a titolo definitivo. Invece no, l'Inter pagherà una cifra per avere il giocatore a disposizione già nella stagione che comincerà a metà agosto per poi decidere, tra un anno, se farlo tornare in Sardegna o riscattarlo a circa 10 milioni di euro.

Bellanova dovrebbe essere utilizzato sulla fascia destra da Simone Inzaghi, ma anche sulla sinistra come vice-Gosens. L'arrivo del 22enne prosegue la linea scelta dall'Inter per il ringiovanimento della rosa, come già fatto con Kristjan Asllani dell'Empoli.