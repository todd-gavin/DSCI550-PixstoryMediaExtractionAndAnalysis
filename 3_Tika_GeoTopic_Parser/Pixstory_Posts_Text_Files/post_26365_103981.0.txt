Prende il nome da "Good game" -il saluto globale tra i gamer prima di ogni partita- il progetto con cui il brand Dolce&Gabbana debutta nel mondo del gaming.
Il progetto si sviluppa attraverso una serie di iniziative, inclusa una partnership con Mkers per realizzare uno dei primi gemellaggi tra Gaming House mai documentati, SKNUPS per la creazione di contenuti e collezioni digital ad hoc e una collezione ideata per i gamer.
Per completare l'iniziativa, Domenico Dolce e Stefano Gabbana hanno creato una collezione no gender in edizione limitata, composta da cappelli, t-shirt, pantaloni e felpe personalizzati con il logo DG incrociato, scritte iper digitalizzate e un mix di effetti glitch e colorazioni sfumate in tie-dye. (ANSA).