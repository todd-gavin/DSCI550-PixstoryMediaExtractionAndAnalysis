https://bengali.nenow.in/entertainment/kanganss-old-remark-against-maharastra-cm-uddhav-thackeray-goes-viral
বর্তমানে মহারাষ্ট্রের রাজনৈতিক অবস্থা বেশ টালমাটাল। যত সময় গড়াচ্ছে ততই যেন নিঃসঙ্গ হচ্ছেন শিবসেনা নেতা উদ্ধব ঠাকরে । একের পর এক বিধায়করা সঙ্গ ছাড়ছেন। সাংসদরাও ধীরে ধীরে ভিড় জমাচ্ছেন একনাথ শিণ্ডের দলে। বুধবার রাতে নিজের বাড়ি ছেড়ে পৈতৃক বাড়ি মাতোশ্ৰীতে চলে গিয়েছেন উদ্ধব। নেটিজেনরা বলছেন, কঙ্গনার অভিশাপেই নাকি এসব ঘটছে। বছর দুয়েক আগে মুম্বইয়ে বিএমসি-র তরফে বেআইনি নির্মাণের কারণ দেখিয়ে বলিউড অভিনেত্ৰী কঙ্গনার অফিসের একাংশ ভেঙে দেওয়া হয়েছিল। তারপর সোশ্যাল মিডিয়ায় শিবসেনা নেতা উদ্ধব ঠাকরেকে একহাত নিয়েছিলেন কঙ্গনা রানৌত। সেই ভিডিওতে কঙ্গনা বলেছিলেন, ‘উদ্ধব ঠাকরে তোর কী মনে হয়? ফিল্ম মাফিয়াদের সঙ্গে বন্ধুত্ব পাতিয়ে এরকমটা করলি। আজ আমার ঘর ভেঙেছে, কাল তোর অহংকার ভাঙবে। এটা সময়ের চাকা, মনে রাখিস।’