La telenovela riguardante il passaggio di Robert Lewandowski dal Bayern Monaco al Barcellona è alle battute finali. L'accordo tra le due società è stato raggiunto e verrà ufficializzato a breve. L'attaccante polacco potrà aggregarsi alla formazione catalane già nelle prossime ore. Queste le cifre dell'affare che permette ai blaugrana di assicurarsi uno dei migliori realizzatori europei a cifre tutto sommato contenute: 45 milioni più 5 di bonus da versare al Bayern, mentre per Lewandowski il contratto sarà triennale con opzione un quarto anno. Il polacco era arrivato in Baviera dal Borussia Dortmund nel 2014 e da allora ha realizzato 344 gol in 375 partite, vincendo tra l'altro la Champions League e il Mondiale per Club e realizzando il record di gol in Bundesliga con 41 reti nel 2020-21. La sua vendita permette al Bayern di incassare denaro da utilizzare per cercare di accaparrarsi Marthjin De Ligt, difensore della Juventus per il quale sono in trattative già da alcune settimane.