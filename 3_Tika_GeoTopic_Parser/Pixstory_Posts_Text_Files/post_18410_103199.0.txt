Una incredibile Camila Giorgi batte la testa di serie numero 7 in tabellone Sabalenka e accede per la prima volta agli ottavi di finale del Roland Garros. Lo fa vincendo dopo essere andata in svantaggio di un set a zero, con una rimonta superlativa. Passanti, accelerazioni lungolinea e cross vincenti sono stati il must della Giorgi per una rimonta che ricorderà a lungo.

Il primo set è quello che aveva fatto temere il peggio. Il break di Sabalenka le regala il 6-4 con cui si chiude la prima frazione. Il secondo e il terzo set però sembrano appartenere a un'altra partita. Giorgi non lascia una pallina, vuole tutti i punti e il risultato finale non ammette repliche, 6-1 6-0.

Sull'erba di Eastbourne Giorgi e Sabalenka si erano già affrontate e l'italiana aveva vinto al termine di un match spettacolare. Oggi non è stato da meno, anzi. Agli ottavi Giorgi affronterà Daria Kasatkina, tennista decisamente più abile sulla terra rossa. Ma se Camila gioca come oggi, tutto è possibile.