La Juventus potrebbe privarsi del suo talendo in difesa, De Ligt. Il Chelsea dell'ex patron Abramovich - ormai prossimo a essere vennduto per 5 miliardi di euro a Boehly - è interessato al difensore olandese per cui sarebbe disposta a spendere fino a 70 milioni di euro. Troppo pochi pensando che la clausola rescissoria è di 120 milioni di euro.

I bianconeri preferirebbero non privarsene, tant'è che hanno offerto un rinnovo di contratto con un ingaggio variabile più basso (attualmente De Ligt percepisce 8 milioni di euro fissi più 4 variabili), mentre l'entourage del giocatore vorrebbe l'abbassamento della clausola a 70 milioni di euro.

La trattativa potrebbe andare in porto perché, in questo modo, la Juventus incasserebbe e al contempo risparmierebbe sull'ingaggio dell'olandese, soldi che potrebbe reinvestire sugli ingaggi di Pogba e Di Maria.