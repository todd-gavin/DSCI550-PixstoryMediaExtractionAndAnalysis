Sì è conclusa 0-0 la semifinale d'andata di Coppa Italia tra Milan e Inter. Il derby di stasera è stato particolarmente deludente, con ben poche occasioni di rilievo, a confermare il periodo di scarsa brillantezza attraversato dalle due squadre milanesi.
Le due azioni più pericolose sono state del Milan: nel primo tempo Handanovic ha parato un tiro di Saelemaekers, nel secondo tempo lo sloveno si è ripetuto su una conclusione di Leao. L'Inter ha avuto una grande chance con Dzeko nel primo tempo, ma l'attaccante bosniaco è stato anticipato da Romagnoli che nell'occasione si è anche infortunato all'adduttore sinistro.
Per la qualificazione alla finale contro la vincente di Fiorentina-Juventus è tutto rimandato al ritorno in programma ad aprile.