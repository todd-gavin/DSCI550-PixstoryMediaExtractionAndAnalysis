Il debutto di Maserati in Formula E è sempre più realtà. La casa del Tridente, che aveva già annunciato ufficialmente settimane fa l’esordio nel campionato elettrico a partire dalla prossima stagione ha aspettato l’edizione 2022 dell’ePrix di Roma per fornire altri dettagli sul proprio ingresso nella serie elettrica. A 60 anni dall’ultima competizione per monoposto a cui il costruttore modenese aveva partecipato, il ritorno alle corse a ruote scoperte avverrà in partnership con Venturi Racing. Dunque, Maserati non allestirà un team factory ufficiale ma sarà fornitore del powertrain alla squadra monegasca fondata da Gildo Pastor e gestita al 
muretto da Susie Wolff, moglie di Toto, boss Mercedes in Formula 1. 

Foto: Instagram venturiracing