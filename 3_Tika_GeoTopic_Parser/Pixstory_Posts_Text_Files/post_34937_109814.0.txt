A 35 anni sognare è ancora più che lecito. Quello di Murray forse è anche qualcosa di più perché sa come si vince il torneo di Wimbledon (ne ha vinto due, nel 2013 e nel 2016) e sa la difficoltà che incontrerà da lunedì quando prenderà il via il torneo di tennis più antico della storia. Il tennista scozzese recentemente è arrivato in finale al torneo di Stoccarda, ma è stato battuto da Berrettini. 

Non è di certo tra i favoriti, ma lui, intervistato da Bloomberg, ha detto che ce la metterà tutta per arrivare fino alla fine: "Continuare a competere è parte della motivazione. Sarà qualcosa di incredibilmente complicato da raggiungere, ma ritengo di avere ancora un buon tennis dentro di me. Sarà più difficile, rispetto a sei anni fa, vincere Wimbledon, ma continuo a crederci e a lavorare più duro che posso per raggiungere l’obiettivo".

Al primo turno Murray giocherà contro l’australiano James Duckworth. C'è una statistica interessante: lo scozzese ha sempre vinto al primo turno del Wimbledon (e non ha mai perso al secondo) in 14 partecipazioni.