Questo fine settimana si correrà negli Stati Uniti il Gran Premio delle Americhe ad Austin, Texas. Dopo gli episodi di diplopia delle scorse settimane, seguite alla tremenda caduta di Mandalika in Indonesia, Marc Marquez è tornato in sella per testarsi in vista della visita medica che deciderà se il campione spagnolo potrà essere in sella già venerdì prossimo. Il test si è svolto sulla pista di Alcarras, nelle prossime ore sapremo se i medici appureranno la completa guarigione di Marc Marquez.