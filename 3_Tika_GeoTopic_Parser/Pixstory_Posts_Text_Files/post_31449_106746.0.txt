Grazie a De Martino, la Basilicata occupa un ruolo di rilievo anche nel delinearsi, nel dopoguerra, di una fotografia concepita in stretta relazione con gli studi folklorici.
De Martino, attraverso la comparazione e l'integrazione iconografica di reperti antichi e reperti folklorici contemporanei, riesce ad individuare un significativo quadro della mimica rituale nel lamento funebre antico.
Ne La terra del rimorso vi sono due usi delle immagini, uno funzionale all'analisi dei movimenti e dei momenti coreutico-musicali da parte di Carpitella, e un uso autonomo.
Ci troviamo quindi ad un uso delle fotografie in termini analogici e iconografici con altre forme di testimomianza visiva, che consente di allargare e integrare le consocenze; ad un uso illustrativo di tipo convenzionale; e ad un uso invece narrativo, raccordato da didascalie, e autonomo: il senso delle immagini nei libri appare quindi discontinuo, non ben distinto da parte dello studioso, che sembra andare piuttosto per tentativi.
La fotografia demartiniana, utilizzata come mezzo per individuare gli elementi salienti del rituale, da restituire poi attraverso la riflessione etnografica.
In Narrare la Lucania, De Martino afferma che il lamento funebre artificiale, è storia attuale che ancora indugia in modi antichi di espressione, perchè viene narrata la storia dell'emigrante che più volte parte e fa ritorno in paese, storia di miseria e assolutamente contemporanea.
L'analisi della fotografia etnografica inoltre è stata spesso condotta solo in termine funzionali, dall'interno di una prospettiva antropologica, senza entrare cioè nel concreto delle problematiche fotografiche.
Fonte: Nel paese dei Cupa Cupa