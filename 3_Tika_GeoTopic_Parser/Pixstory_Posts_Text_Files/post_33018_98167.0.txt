Finisce in parità il posticipo della 35° giornata di serie A tra Atalanta e Salernitana. Al vantaggio degli ospiti con Ederson nel primo tempo, risponde Pasalic a due minuti dal termine, e se non fosse per gli interventi del portiere Musso, gli orobici avrebbero anche potuto perdere la partita contro i campani. Il risultato lascia l'amaro in bocca a entrambe le squadre. La Salernitana, che può contare mercoledì sullo scontro diretto per la Salvezza contro il Venezia, resta a -2 dal Cagliari, in terz'ultima posizione, mentre l'Atalanta è ora a -3 da Lazio e Roma per un posto in Europa.