Dopo la disfatta strategica di Monte Carlo, nel weekend la Ferrari dovrà riflettere su quanto accaduto a… Barcellona. Il fine settimana del GP Spagna è stato infatti dominato da Charles Leclerc fino alla rottura del motore che lo ha costretto al ritiro per un problema a turbo e MGU-H che non saranno più recuperabili. La rossa ha usato nel GP Monaco la prima power unit della stagione, approfittando della scarsa esigenza del tracciato monegasco, ma adesso la scelta diventa cruciale in vista della tappa di Baku: il circuito cittadino del GP Azerbaijan, è infatti caratterizzato da un settore centrale stretto e tortuoso, ma anche di un super 
rettilineo di arrivo e partenza lungo ben di 2.200 metri, dove la spinta dei cavalli sarà determinante. Ed è proprio per questo che la Ferrari dovrebbe optare per l’installazione sulla monoposto di Leclerc del terzo turbo e MGU-H della stagione, con la quasi certezza di finire in penalità prima della fine del campionato. Nel fine settimana ne sapremo di più.

Foto: Instagram scuderiaferrari