Brutta aria in casa Milan dopo le pesanti dichiarazioni di Paolo Maldini. "lo e Massara in scadenza e non è rispettoso che Gazidis ed Elliott non si siano seduti a parlare con noi.” Queste le parole del Responsabile dell’Area tecnica rossonera. "Mi piace essere una sorta di garanzia per il tifoso milanista. lo non sono la persona giusta per fare un progetto che non ha un'idea vincente". "La realtà è che la proprietà non si è mai seduta al tavolo con noi e questa cosa non va bene. lo e Massara siamo in scadenza e non abbiamo rinnovato. Per il percorso fatto e la vicenda Rangnick trovo poco rispettoso che l'amministratore delegato Ivan Gazidis ed Elliott non si siano neppure seduti a parlare”. Gravi dichiarazioni da parte di Maldini che getta benzina sul fuoco in casa Milan. La società rossonera, gestita al momento dal fondo Elliot, pare infatti avere più di un problema interno se un personaggio decisivo per la conquista dello scudetto come Maldini esterni il proprio disappunto in questo modo.