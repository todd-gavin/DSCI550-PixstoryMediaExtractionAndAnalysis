Douglas Costa ai Los Angeles Galaxy: è cosa fatta. Il brasiliano riparte dalla MLS dopo l'ultima esperienza con il Gremio. Il fantasista, ancora di proprietà della Juve, ripartirà dal campionato americano dopo che l’accordo per sei mesi di contratto con i Los Angeles Galaxy è stato raggiunto. Il contratto che lo lega invece ai bianconeri scadrà nel 2023. Al termine della stagione si discuterà di una eventuale risoluzione anticipata. Nel frattempo Douglas Costa è già arrivato negli Stati Uniti e ha iniziato a prendere confidenza con la realtà di Los Angeles.