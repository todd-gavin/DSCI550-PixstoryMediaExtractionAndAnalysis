Primo successo del 2022 per il numero 1 al mondo Daniil Medvedev, che in Messico ha sconfitto Cameron Norrie nella finale del torneo di Los Cabos. 7-5 6-0 il punteggio a favore del russo che torna così ad alzare un trofeo dopo cinque finali perse. Il suo ultimo successo risale a quasi un anno fa, con la vittoria agli US Open, e questo risultato ne rilancia le quotazioni per l'ultimo Slam dell'anno. A Washington, invece, si conferma in un periodo molto positivo Nick Kyrgios. L'australiano ha vinto per la seconda volta in carriera il torneo, sconfiggendo in finale il giapponese Yoshihito Nishioka che in semifinale aveva eliminato a sorpresa Andrey Rublev. Kyrgios ha così dimostrato di non aver perso lo stato di grazia messo in mostra arrivando in finale a Wimbledon e anche per l'US Open si candida a mina vagante.