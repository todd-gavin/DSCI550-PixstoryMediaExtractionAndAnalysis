' ഒരു സിനിമ എടുക്കുക എന്നത് അത്ര വിഷമമുള്ള പണി അല്ല, പക്ഷെ ഒരു നല്ല സിനിമ എടുക്കുക എന്നത് യുദ്ധം പോലെ വിഷമം പിടിച്ചതാണ്. ഒരു അതിഗംഭീര സിനിമ സംഭവിക്കുക എന്നത് അത്ഭുതവും ആണ്.'
സിനിമയെ കുറിച്ചുള്ള ഏറ്റവും പ്രശസ്തമായ വാചകമാണിത്. ഈ അത്ഭുതത്തോട് ചേർത്ത് വെക്കാവുന്ന പദമാണ് സൂപ്പർസ്റ്റാർ എന്നത്. സിനിമക്ക് സൂപ്പർ സ്റ്റാർ വേണമോ എന്നത് പല കാലങ്ങളായി സംസാരിച്ചു കൊണ്ടിരിക്കുന്ന ചർച്ച ചെയ്യുന്ന വിഷയം തന്നെയാണ്. ഇപ്പോൾ അത് ഒരു പടി കൂടി കടന്നു പാൻ ഇന്ത്യൻ സ്റ്റാർ എന്ന ലേബലിൽ എത്തി നിൽക്കുന്നു. 
നമക് അതായത് സാധാരണക്കാർ ചെയ്യാൻ പറ്റാത്തത് ചെയ്യുന്ന നായകന്മാരോട് തോന്നിയിരുന്ന ആരാധനയാണ് പിന്നീട് സൂപ്പർസ്റ്റാർ പദവികളിലേക്ക് നയിച്ചത്. വില്ലന്മാരെ അടിച്ചു തെറിപ്പിക്കുന്ന അനീതിക്കെതിരെ സംസാരിക്കുന്ന നായകന്മാർ സൂപ്പർ തരങ്ങളായി. എത്രയൊക്കെ ഹിറ്റ്‌ സിനിമകൾ ഉണ്ടെങ്കിലും ഒരു മാസ്സ് സിനിമ ഉണ്ടെങ്കിലേ സൂപ്പർ താരമാകാനുള്ള ആദ്യ കടമ്പ കടക്കാൻ പറ്റു. അങ്ങനെ സൂപ്പർ സ്റ്റാർ ആയ നടൻമാർ എല്ലായിടത്തും നിരവിധി ഉണ്ട്. പക്ഷെ കാലം മാറിയപ്പോൾ നമ്മുടെ കാഴ്ചകൾ മാറി, ചന്ദ്രനിൽ വരെ പോകാമെന്നു തെളിയിച്ച മനുഷ്യരെ ഞെട്ടിക്കാൻ പാകത്തിന് അമാനുഷികത കഥപാത്രങ്ങൾക് ഇല്ലാതെയായി. ഫലമോ സ്റ്റാറുകളുടെ എണ്ണം കുറഞ്ഞു. അപ്പോഴും മാർക്കറ്റ് ഉണ്ടാക്കി പിടിച്ചു നിന്ന ചിലരുണ്ട്. ബഹുബലിയിലൂടെ പ്രഭാസും കെ ജി എഫിലൂടെ യാഷും സൂപ്പർ താര പദവിയിലേക്ക് എത്തി. രണ്ടു സിനിമകളും പറഞ്ഞത് പഴയ കാലത്തെ കഥകൾ ആണെന്ന് നമക് കാണാം.
സൂപ്പർ സ്റ്റാർ അല്ലെങ്കിൽ പാൻ ഇന്ത്യൻ സ്റ്റാർ ഈ പദവികൾ വേണമോ വേണ്ടയോ എന്നതാണല്ലോ നമ്മുടെ സംസാരവിഷയം. സിനിമയുടെ വാണിജ്യ പരമായ വിജത്തിനൊപ്പം ചേർത്തുകൊണ്ട് മാത്രമേ ഈ കാലത്ത് സൂപ്പർ സ്റ്റാർസിനെ പറ്റി സംസാരിക്കാൻ പറ്റു. എല്ലാ ഭാഷയിലേക്കും സിനിമ എത്തിക്കാൻ പാകത്തിന് പ്രതിക്ഷ ഉണ്ടാക്കാൻ സൂപ്പർ സ്റ്റാർ പദവിക്ക് കഴിയുന്നുണ്ട്.  അതിപ്പോൾ സൂപ്പർ താരം ആയിരിക്കാം അല്ലെങ്കിൽ സൂപ്പർ നായിക ആകാം... അല്ലെങ്കിൽ രാജമൗലിയെ പോലെ സൂപ്പർ ഡയറക്ടർ ആകാം. ആർ  ആർ ആർ എന്ന സിനിമയ്ക്ക് കിട്ടിയ ഹൈപ്പ് രാജമൗലി എന്ന സംവിധായകന്റെ പേരായിരുന്നു. അവിടെ സൂപ്പർ താരം അദ്ദേഹം ആയിരുന്നു. അപ്പോൾ നമക് ഇങ്ങനെ സൂപ്പർ താരപദവികൾ പല തരത്തിൽ ഉണ്ടെന്നു പറഞ്ഞുവെക്കാം. ചിലപ്പോൾ എഴുത്തുകാരൻ സൂപ്പർ സ്റ്റാർ ആകും. എം ടിയെ പോലെ ഒരാൾ എഴുതുന്നു എന്നത് സിനിമകൾക്ക് ഗുണമാകും. അപ്പോൾ ആ സിനിമയിലെ സൂപ്പർ താരം എഴുത്തുകാരൻ ആണ്. ചുരുളി പോലെ ചുരുക്കം ചില ചിത്രങ്ങളിൽ പ്രേക്ഷകൻ സൂപ്പർ താരമാകും. നമക് ഇഷ്ടമുള്ളത് വിചാരിക്കാൻ വിടുന്ന സിനിമക്കാർ എന്നാണ് ഞാൻ ഉദേശിച്ചത്.
സൂപ്പർ തരങ്ങളായ നടൻമാർ അല്ലെങ്കിൽ അഭിനേതാക്കൾ ഇക്കാലത്തു അനിവാര്യമാണ് എന്ന് പറയാൻ പറ്റില്ല. പ്രത്യേകിച്ച് ഒ ടി ടി പോലെ ഒരുപാട് സാദ്ധ്യതകൾ ഉള്ളപ്പോൾ താങ്കളുടെ പിറകെ പോകേണ്ടതില്ലെന്ന് ചുരുക്കം. പക്ഷെ റിലിസിനു കിട്ടുന്ന പ്രചാരത്തിനും ആദ്യ ദിന കളക്ഷനും സൂപ്പർ താരം വേണം. എന്തിനു തീയ്റ്ററുകളുടെ എണ്ണം കൂട്ടാനും സൂപ്പർ തരത്തിന്റെ പേര് അനിവാര്യമാണ്. 
ഇങ്ങനെ ഒക്കെ പറയുമ്പോഴും സിനിമ മേഖല വളരണമെങ്കിൽ സൂപ്പർ താര പദവികൾ അനിവാര്യമാണെന്ന് കാണാം. അടുത്തിടെ വരെ കത്തി നിന്നിരുന്ന ബോളിവുഡ് പെട്ടന്ന് ഇടിഞ്ഞു പോയത് സൂപ്പർ താര ചിത്രങ്ങൾ കൂട്ടമായി പരാജയം നേരിട്ടത് കൊണ്ടാണ്. വലിയ പ്രതീക്ഷയിൽ എത്തുന്ന സൂപ്പർ താരസിനിമ തകരുമ്പോൾ അത് വ്യവസായികലെ ബാധിക്കും. അതിനാൽ തന്നെ ഇനിയുംസിനിമ  വളരട്ടെ, തിയറ്ററിൽ പുതിയ താരങ്ങൾ സൂപ്പർ താരങ്ങൾ ഗർഭം ധരിച്ചുണ്ടാകട്ടെ... അഭിനേതാക്കൾക്കും കഥക്കും അപ്പുറം പ്രേക്ഷക്ക്നെ സൂപ്പർ താരമായി കണ്ട് നല്ല സിനിമകൾ ഉണ്ടാകട്ടെ 