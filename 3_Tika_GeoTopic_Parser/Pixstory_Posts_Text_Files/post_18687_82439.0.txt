Terza vittoria per Marcell Jacobs a più di sei mesi dall'oro olimpico nei 100 metri. Ancora una volta l'azzurro si è imposto nei 60 metri indoor a Lievin, in Francia, e lo ha fatto con il tempo di 6"50, un tempo non lontano dal record italiano di 6"47. Avrebbe anche potuto fare meglio, infatti nella finale non ha avuto una grande partenza, con un tempo di reazione superiore a quello in batteria quando il tempo finale era stato di 6"53.

Oltre a Jacobs, sul podio sono saliti gli statunitensi Cravont Charleston (6"52) e Elijah Hall (6"57). Male Ronnie Baker (6"59),  Jimmy Vicaut (6"61) e Ferdinand Omanyala (6"57).

L'avvicinamento di Jacobs verso il vero obiettivo, il Mondiale indoor di Belgrado in programma dal 18 al 20 marzo prossimi, avrà ancora una tappa. Il prossimo 26 febbraio lo centometrista sarà di scena in Italia, ad Ancora, ai campionati nazionali indoor.