In conferenza stampa, Walter Mazzarri ha presentato così la sfida del suo Cagliari contro il Napoli: “Sappiamo il valore del Napoli, abbiamo visto quel che hanno fatto a Barcellona ma noi dobbiamo pensare a noi stessi. Anche con le grandi squadre se noi facciamo le cose come abbiam fatto spesso per tutta la partita, possiamo mettere in difficoltà anche le grandi squadre, come a Bergamo. A mente fredda sono ancora un po' arrabbiato per come a Empoli ci siamo spenti per 10-15 minuti, abbiamo subito il gol e poi siamo riusciti a pareggiare. Però serve essere sempre intensi per 95 minuti, non possiamo buttare via punti per cali di tensione. Abbiamo fatto grandi passi avanti, ma dobbiamo ancora migliorare: contro il Napoli mi aspetto di vedere da parte della mia squadra una concentrazione per tutta la partita. Come dico sempre su quel che fanno gli altri non possiamo fare nulla. Il Milan ha perso purtroppo dei punti a Salerno, ma io sono concentrato solo su di noi. Dobbiamo fare il possibile e l’impossibile per fare dei punti. E torno all’Empoli: dovevamo vincere, ancora mi brucia. Senza quel blocco nel primo tempo avremmo portato a casa i tre punti. Addirittura abbiamo rischiato più volte di prendere pure il secondo gol. Non deve più succedere e non voglio tornare sul girone d’andata. Per me ora conta solo il Cagliari, lo sapete, non c’è passato che tenga. Ho già detto che pensavo di avere meno difficoltà qui in Sardegna, invece è servito tanto tempo ma per ora stiamo facendo quello che piace a me. Dopo il 90' saluterò tutte le persone che lavorano al Napoli con cui sono stato molto bene, ma per ora tutti sono avversari: devo togliere il Cagliari da questa situazione”.