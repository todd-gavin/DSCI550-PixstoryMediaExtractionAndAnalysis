Il Napoli vince di misura a Udine e aggancia il Milan capolista che, c'è da aggiungere, ha una partita in meno, e si porta a +4 dall'Inter che invece di match da recuperare ne ha due. Fatto sta che per il momento i ragazzi di Spalletti hanno già messo in saccoccia i tre punti grazie a una doppietta di Osimhen, sempre più l'uomo in più di questo Napoli. Per il nigeriano anche un gol annullato.

Tre punti pesanti guadagnati in rimonta grazie ad una doppietta di Osimhen. I primi a segnare però sono i padroni di casa dell'Udinese al 22' con un gran gol di Deulofeu, che con un tiro a fil di palo sorprende Ospina. Il risultato resta invariato fino alla ripresa quando al settimo Osimhen insacca con un colpo di testa su punizione messa in mezzo da Mario Rui. Passano appena dieci minuti e arriva il raddoppio con un anticipo sul difensore su cross basso di Di Lorenzo. Negli ultimi minuti ci ha provato anche l'Udinese, ma un cartellino rosso di Pablo Marì, per fallo su Zielinski, ha spento le speranze.

Napoli Udinese 1-2

Marcatori: 22′ Deulofeu (U), 51′, 63′ Osimhen (N)

NAPOLI (4-3-3): Ospina; Di Lorenzo (78′ Zanoli), Rrahmani, Koulibaly, Mario Rui; Fabian Ruiz (46′ Mertens), Lobotka, Anguissa; Politano (70′ Zielinski), Osimhen, Insigne (87′ Elmas). A disposizione: Marfella, Idasiak, Tuanzebe, Juan Jesus, Malcuit, Ghoulam, Zanoli, Demme, Elmas, Zielinski, Lozano, Mertens. All.: Spalletti

UDINESE (3-5-2): Silvestri; Becao, Marì, Zeegelaar; Molina (75′ Soppy), Makengo (75′ Samardzic), Walace, Pereyra (87′ Jajalo), Udogie; Deulofeu, Beto (65′ Pussetto). A disposizione: Padelli, Gasparini, Benkovic, Soppy, Jajalo, Arslan, Samardzic, Ballarini, Pussetto, Nestorovski. All. Cioffi

Ammoniti: Udogie, Rrahmani, Osimhen

Espulso: Pablo Marì

Arbitro: Francesco Fourneau