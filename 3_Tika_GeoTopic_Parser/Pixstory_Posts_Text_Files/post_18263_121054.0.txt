Fino a un paio di mesi fa, e anche meno, si vociferava del futuro di Wilfried Gnonto, convocato a sorpresa da Mancini in nazionale e autore di ottime prestazioni. Di proprietà dello Zurigo, club svizzero, sembrava che dovesse avere diverse offerte di trasferimento. Senza che si concludesse nulla, quelle voci si sono via via spente.

Il perché risiederebbe nelle pretese del suo club. Il Feyenoord era fortemente interessato, ma avrebbe desistito a causa delle pretese economiche per il cartellino: 12 milioni di euro. L'appeal nell'ultimo periodo sarebbe ulteriormente calato nei suoi confronti essendo ancora a secco di gol dopo tre giornate di campionato svizzero. 

Prima della fine della sessione estiva del calciomercato lo Zurigo potrebbe abbassare le proprie pretese a 8-10 milioni di euro. In questo modo il Feyenoord potrebbe riavvicinarsi, ma anche Anversa e Bruges.