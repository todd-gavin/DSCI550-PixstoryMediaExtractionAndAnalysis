Il negozio temporaneo del marchio di Francesco Ragazzi sarà ospitato negli spazi di Tessabit nella cornice di Villa d’Este. Per l’occasione è stata presentata una speciale capsule collection che animerà le vetrine del negozio fino al primo agosto.
“Questa capsule nasce dall’idea condivisa di omaggiare le radici di Tessabit comuni a quelle di Francesco Ragazzi”, racconta Andrea Molteni, Ceo di Tessabit. “È un onore per noi ospitare nei nostri spazi di Villa d’Este una collezione unica che riedita i capi must di Palm Angels immaginandoli per i “Lake Angels” ispirandosi ai wakeboarders che fluttuano sulle acque del nostro amato Lago di Como”.
“Como è la mia città, le mie radici. Presentare una capsule nei luoghi dove sono cresciuto è un po’ come tornare alle origini, che sono e saranno sempre una parte importante del mio percorso personale con Palm Angels. Il pop up celebra i nostri mondi comuni di valori autentici, art de vivre e creatività”, commenta Francesco Ragazzi, founder di Palm Angels.