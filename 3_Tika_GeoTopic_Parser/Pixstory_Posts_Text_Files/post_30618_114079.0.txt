Nella prossima stagione ci sarà un Bryant con la maglia dei Lakers. Nessuna parentela con il grande Kobe, ma per Thomas Bryant si tratterà comunque di un ritorno: il 25enne proveniente dai Washington Wizards aveva già giocato con i gialloviola nell'anno da rookie e ora ritorna con un contratto annuale e la possibilità di diventare il centro titolare della squadra di Los Angeles. Sempre nella giornata odierna, i Miami Heat hanno rinnovato per 3 anni il contratto di Caleb Martin, mentre i Portland Trail Blazers hanno tagliato la guardia Eric Bledsoe. Il quasi 33enne potrebbe diventare un obiettivo per diverse squadre da playoff nel ruolo di playmaker di riserva.