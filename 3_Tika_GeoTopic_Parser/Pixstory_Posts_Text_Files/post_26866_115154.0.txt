Le griffe della moda puntano sempre più a interagire direttamente con la propria audience. Per questo Glenn Martens, direttore creativo di Diesel, ha scelto di aprire le porte al pubblico, studenti, amici e fan del marchio, in occasione della sfilata in programma a Milano il prossimo 21 settembre alle 10.30.
L’entrata allo show, che vedrà in pista la collezione della Spring-Summer 2023, sarà possibile attraverso un procedimento di registrazione online sul sito della label, a partire dall’1 settembre, che schiuderà le porte della sfilata in base all’ordine di accesso. Il défilé sarà visibile anche in streaming sui canali digitali del brand.
La linea, spiega una nota diffusa dall’azienda, sarà caratterizzata da un guardaroba all-gender e dal design di Martens applicato all'universo Diesel.

https://www.fashionmagazine.it/community/il-21-settembre-alle-1030-diesel-torna-in-passerella-a-milano-in-versione-democratica-porte-aperte-al-pubblico-109932