All'Inter sono contenti della stagione di Simone Inzaghi. La Coppa Italia portata a casa e la vittoria dello scudetto mancata di un niente ha convinto il club ad allungare il contratto dell'allenatore aumentandogli sensibilmente l'ingaggio. Probabilmente le firme saranno messe a inizio prossima settimana, ma ci sono pochi dubbi sul prolungamento del matrimonio almeno fino al 2024.

Attualmente Inzaghi guadagna 4 milioni di euro a stagione, ma con il nuovo contratto dovrebbe arrivare a prenderne 5,5. Un aumento non da poco che farà da punto di partenza per l'Inter del futuro, a partire dalla programmazione e dagli acquisti. Primo su tutti potrebbe essere Dybala che Inzaghi dovrà mettere nello scacchiere nerazzurro per fare bene in Europa e puntare alla vittoria dello scudetto.