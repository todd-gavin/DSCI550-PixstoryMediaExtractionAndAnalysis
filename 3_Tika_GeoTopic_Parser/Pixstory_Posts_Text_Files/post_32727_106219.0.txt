Nel giovedì di tennis si sono chiusi i due match sospesi mercoledì sera per pioggia a Stoccarda e Nottingham che riguardavano due italiani. Bene è andata a Lorenzo Sonego, che ha chiuso con un altro 7-6 il secondo set contro il tedesco Struff, conquistando il derby di oggi nei quarti di finale contro Matteo Berrettini. Negli altri match di giornata si affronteranno Tsitsipas-Murray, Bonzi-Otte e Fucsovics-Kyrgios. Nulla da fare, invece, per Camila Giorgi, che ha perso al tie break il terzo set contro la britannica Harriet Dart, sprecando tre match point e uscendo ai quarti di finale del WTA di Nottingham.