lancia un progetto di mentorship assieme a Naba-Nuova accademia di belle arti. Il brand nel portafoglio di Vanguards group offrirà il proprio supporto a uno studente meritevole, mettendo a disposizione una borsa di studio a copertura totale della retta di frequenza al biennio specialistico in Fashion design, con inizio a ottobre 2022 nel campus di Milano. Oltre alla scolarship, Sunnei accompagnerà il vincitore della selezione in un percorso di tutoraggio per l’intera durata del percorso accademico alla Naba.

«Abbiamo fondato il brand a venticinque anni, perché non ci sentivamo rappresentati dal settore. Con Sunnei seguiamo un meccanismo inventato da noi, ma non è l’unico che può esserci», hanno detto Loris Messina e Simone Rizzo, co-founder del marchio. «Con questa mentorship vogliamo essere la spalla di chi un domani potrebbe stravolgere l’industria con le sue idee». I candidati avranno tempo fino al 15 giugno per presentare un progetto creato sulla base del brief di Sunnei, che si dimostri interessante dal punto di vista stilistico, valido da quello commerciale e in linea con lo scenario odierno.

https://www.mffashion.com/news/livestage/sunnei-lancia-una-mentorship-assieme-a-naba-202205161750195441