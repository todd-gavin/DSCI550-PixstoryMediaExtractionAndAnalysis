Stuzzicato dai giornalisti nella conferenza stampa, Antonio Conte ha risposto alle domande dei giornalisti senza mezzi termini: “Penso che il nostro lavoro porti molto stress, non solo per me, ma per tutti gli allenatori”. Queste le parole del tecnico del Tottenham, reduce da due sconfitte consecutive in Premier League contro Chelsea e Southampton dopo le prime nove gare da imbattuto. “Per stare al passo, devi affrontare questo stress ogni giorno. Penso che sia normale per noi e se non vuoi pressioni, questo lavoro non fa per te. Devi stare a casa, a letto, a bere tranquillamente un buon tè con i biscotti” aggiunge l’ex ct azzurro, che domani affronterà il Wolverhampton.

Crediti foto: profilo twitter Tottenham Hotspur