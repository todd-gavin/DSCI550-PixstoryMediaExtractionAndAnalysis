Dopo il nodo legato a Paul Pogba e al suo infortunio si pensa ad un altro possibile play di centrocampo da inserire tra i ranghi della Juventus. L’acquisto di Angel Di Maria avrebbe infatti spianato la strada ad un altro argentino: Paredes. Il centrocampista su consiglio proprio del connazionale approdato recentemente a Torino potrebbe prendere un volo per accasarsi sotto la Mole e far visita alla Serie A. Paredes non rientra infatti nei piani del PSG e ha un contratto in scadenza nel 2023. La Juventus per averlo si è liberata di Ramsey rescindendo il contratto con il gallese e punta ora a fare ulteriore spazio cedendo Arthur e forse anche Rabiot. Per Paredes si lavora ad un prestito con obbligo di riscatto per il quale il PSG chiede 20 milioni, ma la Juventus è disposta a offrire 15 più bonus.