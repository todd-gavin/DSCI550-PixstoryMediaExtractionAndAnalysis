Matteo Berrettini si qualifica ai quarti di finale del torneo ATP 250 di Gstaad, in Svizzera, superando per 6-4 6-4 l'esperto francese Richard Gasquet. Per Matteo era il match di rientro dopo il torneo di Wimbledon saltato per Covid. Oggi Berrettini se la vedrà nei quarti di finale con lo spagnolo Pedro Martinez. Niente da fare, invece, per Fabio Fognini che si ferma agli ottavi di finale dell'ATP 500 di Amburgo, perdendo 6-3 7-5 con il russo Khachanov. Oggi nei quarti di finale ci sarà invece Lorenzo Musetti contro l'iberico Alejandro Davidovich-Fokina. Nel torneo WTA 250 di Palermo, infine, impegnate oggi due italiane: Lucia Bronzetti (che ieri ha superato 6-1 6-3 la russa Avanesjan) contro la francese Caroline Garcia (che ieri ha eliminato Elisabetta Cocciaretto 0-6 6-3 6-4). Impegnata oggi anche Jasmine Paolini, sempre nei quarti del torneo siciliano, anch'essa contro un atleta spagnola: Nuria Parrizas-Diaz.