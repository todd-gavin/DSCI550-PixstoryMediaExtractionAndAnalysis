Sono state decise le date dei recuperi delle partite di campionato rinviate nei mesi scorsi a causa dei casi di Covid. La prima che si giocherà sarà Udinese-Salernitana il prossimo 20 aprile, un mercoledì. Campani nuovamente in campo una settimana più tardi quando affronterà in casa il Venezia. Nello stesso giorno si recupereranno anche Fiorentina-Udinese e Bologna-Inter. Infine, mercoledì 11 maggio, si giocherà Atalanta-Torino anche se questa data è ancora suscettibile di modifiche in base a come andrà la squadra bergamasca in Europa League.

Bologna-Inter quindi alla fine si dovrà giocare nonostante il ricorso della società nerazzurra al Collegio di Garanzia dello Sport del Coni dopo che sia il Giudice Sportivo della Lega Serie A sia la Corte Sportiva d'Appello della Figc lo avevano respinto.