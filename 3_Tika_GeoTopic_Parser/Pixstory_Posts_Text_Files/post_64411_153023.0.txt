അടുത്ത സന്തോഷ് ട്രോഫി ഫുട്ബോൾ ചാമ്പ്യൻഷിപ്പിൻ്റെ ഫൈനൽ റൗണ്ട് മത്സരം സൗദി അറേബ്യയിൽ നടത്താൻ ആലോചന. 
2023 ഫെബ്രുവരിയിലാണ് എട്ട് ടീമുകൾ പങ്കെടുക്കുന്ന ഫൈനൽ റൗണ്ട് മത്സരങ്ങൾക്ക് സൗദി വേദിയാവുക. 
ഇന്ത്യൻ പ്രവാസികളിൽ നിന്ന് മികച്ച പിന്തുണ ലഭിക്കും എന്നാണ് കരുതുന്നത് എന്ന് ആൾ ഇന്ത്യ ഫുട്ബോൾ ഫെഡറേഷൻ്റെ പുതിയ പ്രസിഡൻ്റ് കല്യാൺ ചൗബെ പറഞ്ഞു. 
ഇതുകൂടാതെ ഇന്ത്യ/ സൗദി ഫുട്ബോൾ ഫെഡറേഷനുകൾ തമ്മിൽ ഏതാനും കരാറുകളും ഇന്നലെ ഒപ്പുവെച്ചു. യൂത്ത് ടീമുകളുടെ സഹകരണം, ടെക്നിക്കൽ സപ്പോർട്ട് തുടങ്ങിയവയെല്ലാം ഉൾപ്പെടുന്നതാണ് കരാർ. 
ദമാമിൽ നടന്ന മീറ്റിംഗിൽ 
ആൾ ഇന്ത്യ ഫുട്ബോൾ ഫെഡറേഷൻ പ്രസിഡൻ്റ് കല്യാൺ ചൗബെ, സെക്രട്ടറി ഷാജി പ്രഭാകരൻ, സൗദി ഫുട്ബോൾ ഫെഡറേഷൻ
പ്രസിഡൻ്റ് യാസർ അൽ മിശാൽ, സെക്രട്ടറി ഇബ്രാഹിം അൽ കാസിം എന്നിവർ പങ്കെടുത്തു.