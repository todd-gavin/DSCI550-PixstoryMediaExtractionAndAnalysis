H&M riprende le vendite e-commerce in Cina, dopo più di un anno, tramite la piattaforma gestita da Alibaba group. Secondo quanto riporta l'agenzia MF-Dow Jones, il marchio di moda svedese fa il suo ritorno nel territorio cinese dopo che era stato virtualmente cancellato dall'Internet locale per aver espresso preoccupazioni circa il lavoro forzato nella regione dello Xinjiang. Nel corso di questo mese, gli utenti cinesi hanno notato che il negozio ufficiale di H&M su Tmall, una delle piattaforme di e-commerce di punta gestite da Alibaba group holding, era nuovamente attivo. Nonostante il ritorno, non è stato fornito alcun motivo per la riapertura e le aziende non hanno rilasciato commenti.

https://www.mffashion.com/news/livestage/h-m-ritorna-in-cina-dopo-16-mesi-202208161658482850