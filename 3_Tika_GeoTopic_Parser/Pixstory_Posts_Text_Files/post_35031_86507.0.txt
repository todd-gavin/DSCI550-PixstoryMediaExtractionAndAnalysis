Ingredienti

500 gr. di pollo
4 Cucchiai d'olio extravergine d'oliva
1 cipolla
1 spicchio d'aglio
2 limoni (succo e buccia)
3 cucchiai di salsa di soia
1 rametti di rosmarino
1 rametti di timo
1 cucchiaio di maizena
mezzo cucchiaino di zenzero in polvere
mezzo cucchiaino di cannella
sale q.b.
pepe q.b.

Preparazione

Prendiamo un petto di pollo e tagliamolo a tocchetti di media grandezza. Laviamo le erbe aromatiche e tritiamole. Laviamo bene i limoni, grattugiamo la buccia e spremiamone il succo. Infine facciamo sciogliere la maizena in mezzo bicchiere d'acqua tiepida. Bene, ora mettiamo questi ingredienti da parte.

Sbucciamo e tagliamo finemente la cipolla. Mettiamo l'olio extravergine in un tegame e facciamo appassire la cipolla insieme all'aglio. E' arrivato il momento di mettere i pezzi di pollo a rosolare con cipolla e aglio. Non appena il pollo Ã¨ ben stufato inseriamo le erbe aromatiche, le spezie, la buccia e il succo dei limoni, la salsa di soia e mezzo bicchiere d'acqua tiepida e in ultimo saliamo e pepiamo.

Inseriti tutti gli ingredienti, mettiamo il coperchio e facciamo cuocere ancora per circa 20-25 minuti a fiamma dolce. A questo punto uniamo il bicchiere d'acqua con la maizena al nostro pollo e lasciamo addensare il tutto  mescolando sempre e regolando il sale e il pepe. Serviamo il pollo al limone ben caldo.