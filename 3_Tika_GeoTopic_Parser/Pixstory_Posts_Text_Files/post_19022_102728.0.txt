Con il mondiale di Formula Uno entrato nel vivo, e con la lotta serratissima tra Verstappen e Leclerc, c'è tempo anche per parlare di mercato piloti. In particolare sono cominciate a circolare voci su un possibile ritiro di Sebastian Vettel, 34 anni, quest'anno lontano dalla sua forma migliore, complice anche una vettura scarsamente competitiva. Potrebbe dire "basta" a nove anni dall'ultimo (dei quattro) mondiali vinti.

L'Aston Martin per sostituirlo starebbe pensando a Mick Schumacher che, fino a ora, non ha fatto benissimo con la Haas. Il contratto del tedesco lo lega alla Ferrari, ma difficilmente potrà approdare in breve tempo al Cavallino visto il rinnovo di Sainz con il team di Maranello. L'Aston Martin potrebbe ingaggiarlo. In alternativa potrebbe esserci Fernando Alonso che non si sa ancora se rinnoverà con Alpine.