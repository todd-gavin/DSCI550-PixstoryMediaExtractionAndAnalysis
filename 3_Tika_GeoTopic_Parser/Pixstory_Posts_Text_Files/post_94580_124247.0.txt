Due giorni dopo la sua prima vittoria da Giugno 2021 la miglior tennista di tutti i tempi, Serena Williams, annuncia il suo ritiro.
Lo fa sulla copertina di Vogue del numero di settembre, il più importante e influente dell’anno, del quale è assoluta protagonista.
La campionessa compare in un abito azzurro tenue realizzato su misura per lei dalla maison Balenciaga con un lungo strascico sorretta dalla sua dolce bambina.
Credo che ci sia una luce alla fine del tunnel, e io mi ci sto avvicinando - il commento della Williams dopo il suo incontro -. Non vedo l'ora di arrivare a quella luce. Adoro giocare e stare in campo, è fantastico, ma non posso farlo per sempre. A volte vuoi solo provare a goderti il momento e fare del tuo meglio".
Così, dopo gli US Open di settembre, Williams saluterà -almeno a livello agonistico- lo sport che le ha cambiato la vita.