Con la probabile partenza di Lewandowski, il Bayern Monaco sta continuando a cercare un sostituto. Dopo il "no" a Cristiano Ronaldo e l'arrivo di Mané, il club bavarese sembra intenzionato a fare mercato in Italia, esattamente al Napoli. L'interesse è tutto per Osimhen, attaccante per cui De Laurentiis non intavolerà trattative a meno che gli interessati non si presentino con oltre 100 milioni di euro: 110 milioni per la precisione.

Il Bayern Monaco non si spaventa della richiesta del Napoli e, se giudicasse Osimhen ideale per lo scacchiere, potrebbe portarlo via dall'Armando Maradona. A quel punto starà al Napoli cercare un sostituto. Ma lo farebbe con un bel tesoretto e un'ottima plusvalenza in cassaforte.