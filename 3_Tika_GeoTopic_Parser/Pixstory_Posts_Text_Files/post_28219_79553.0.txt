È partita con il piede giusto la spedizione italiana alle Olimpiadi invernali di Pechino 2022. Nella giornata di sabato 5 febbraio, gli azzurri hanno già portato a casa due medaglie d’argento, che consentono al team Italia di piazzarsi al sesto posto assoluto nel medagliere provvisorio. La prima a centrare il prezioso metallo è stata Francesca Lollobrigida, argento nei 3000 metri femminili di pattinaggio velocità. Poco dopo, la seconda gioia è arrivata con la staffetta mista dello short track, formata da Arianna Fontana (alla nona medaglia olimpica), Martina Valcepina, Pietro Sighel e Andrea Cassinelli. 

Foto: coni.it