Serie A, Juve-Roma finisce 1-1. Il Milan vince con il Bologna e raggiunge le romane e il Torino
Il Milan balza in testa alla classifica della serie A a quota 7 punti, raggiungendo altre tre squadre grazie al successo casalingo con il Bologna per 2-0 con reti di Leao e Giroud. Nel pomeriggio di ieri, nel big match di giornata, la Juventus era passata in vantaggio al 2' con Vlahovic e, dopo un gol annullato dal VAR a Locatelli, si è vista raggiungere al 69' da una rete di Tammy Abraham per la Roma, che sale anch'essa a quota 7 punti. Negli altri match del giorno: il Torino espugna il campo della Cremonese  2-1 con reti di Vlasic e Radonjic (di Sernicola la rete rossogrigia) e anche i granata salgono a 7 punti in testa alla classifica; nel quarto e ultimo match del sabato, pari 2-2 tra Spezia (Bastoni, Nzola) e Sassuolo (Frattesi, Pinamonti).