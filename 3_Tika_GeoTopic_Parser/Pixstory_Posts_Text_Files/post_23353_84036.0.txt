Elon Musk si schiera al fianco dell’Ucraina, contro la Russia, dopo l'invasione ordinata da Mosca. Il magnate mette a disposizione di Kyiv il suo 'super internet' rispondendo all'appello del ministro della trasformazione digitale. "Elon Musk, mentre cerchi di colonizzare Marte, la Russia cerca di occupare l'Ucraina! Mentre i tuoi razzi rientrano con successo dallo spazio, i razzi russi attaccano la popolazione civile ucraina! Ti chiediamo di mettere a disposizione dell'Ucraina le stazioni Starlink e di arrivare ai russi sani di mente affinché prendano posizione",. Musk non ha ignorato la richiesta e ha risposto: "Il servizio Starlink è ora attivo in Ucraina. Altri terminal sono in arrivo".