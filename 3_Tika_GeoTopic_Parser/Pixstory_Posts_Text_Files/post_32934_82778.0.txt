Tre pareggi, diversi nella sostanza, ma uguali nel peso in classifica, accomunano Milan, Roma e Juventus negli anticipi della 26° girnata di campionato. La capolista è stata bloccata 2-2 in trasferta dalla Salernitana, dopo essere passata anche in svantaggio a 20 minuti dalla fine. Non è andata meglio alla Roma, falcidiata dagli infortuni e dai positivi al covid, che si è salvata in casa con il Verona solo grazie ai due baby della primavera, Volpato e Bove, in grado di raddrizzare lo 0-2 degli scaligeri (e con Mourinho espulso al 90' per un gesto polemico indirizzato all'arbitro). Al pomeriggio la Juventus aveva pareggiato il derby casalingo con il Torino, con Belotti che nel secondo tempo risponde al gol di De Ligt. Oggi l'Inter (impegnato in casa col Sassuolo) e domani il Napoli (in trasferta a Cagliari) potrebbero beneficiare di questo triplice passo falso.