Terminerà il prossimo 31 maggio il mandato di Tom Ford come presidente del Council of Fashion Designers of America. Lo stilista texano, chiamato a guidare l’associazione nel 2019, si è dimesso dall’incarico.

A prendere il suo posto ad interim sarà l’a.d. Steven Kolb, che presiederà il Cfda fino al 31 dicembre, per passare poi il testimone al successore, che sarà nominato il prossimo autunno e inizierà a lavorare a inizio 2023.

«Il 31 maggio terminerò il mio mandato triennale di presidente della Cfda. Quando ho iniziato il mio ruolo di presidente nel giugno del 2019, il mio obiettivo era quello di aiutare l'industria della moda americana a diventare più riconosciuta a livello globale per il suo talento e la sua importanza», ha dichiarato Ford.

https://www.fashionmagazine.it/community/dopo-tre-anni-tom-ford-si-dimette-da-presidente-del-cfda-109555