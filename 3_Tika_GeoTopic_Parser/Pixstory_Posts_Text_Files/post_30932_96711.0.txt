Denver Nuggets - Golden State Warriors 126-121
Denver evita l'eliminazione precoce vincendo almeno gara 4 contro una Golden State che continua comunque a impressionare. I Nuggets hanno avuto bisogno di una prestazione eccellente per respingere i Warriors, finiti sotto ben oltre la doppia cifra nel corso del terzo quarto ma poi spinti dagli Splash Brothers Steph Curry e Klay Thompson, autori rispettivamente di 33 e 32 punti, fino al pareggio nei minuti finali. E' stato ancora una volta l'MVP Nikola Jokic a trascinare i Nuggets con la sua leadership, i suoi punti (37) e i suoi assist, compreso quello che ha consegnato a Will Barton una comoda tripla dall'angolo che regalato il successo ai padroni di casa.

New Orleans Pelicans - Phoenix Suns 118-103
Ancora un successo per New Orleans contro la squadra dal miglior record in regular season. I Pelicans hanno approfittato dell'assenza di Devin Booker per pareggiare sul 2-2. Dopo un primo tempo chiuso in vantaggio dai Suns, i padroni di casa hanno allungato nel terzo quarto trascinati da Brandon Ingram, autore di 30 punti, e da Jonas Valanciunas, che ha sommato 15 rimbalzi ai suoi 26 punti. Per Phoenix 23 punti di DeAndre Ayton, solo 4 invece per Chris Paul.