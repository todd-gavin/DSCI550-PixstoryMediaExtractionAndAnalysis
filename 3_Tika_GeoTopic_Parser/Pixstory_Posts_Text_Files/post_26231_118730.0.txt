Yohji Yamamoto ha debuttato questa settimana con nuovo marchio e un progetto concettuale, Wildside Yohji Yamamoto. Per ora si tratta di una piattaforma online - wildside-online.com – che vende proposte della nuova label e di altri brand e in più presenta contenuti esclusivi e una shopping guide. Si sa pure che in autunno è previsto l’opening di un flagship store in Giappone.
A connotare il nuovo progetto sono il bianco e il nero, colori cari al designer giapponese, ma anche il fatto di prevedere all’origine una gamma di collaborazioni con i mondi dell’arte, dell’interior design e del lifestyle in sintonia con il mood del marchio.