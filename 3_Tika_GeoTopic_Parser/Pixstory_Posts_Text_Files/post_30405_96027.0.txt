Bisogna avere una grande dose di masochismo, oppure essere molto ubriachi, per decidere di dare fastidio e provocare Mike Tyson. La conferma di ciò si è avuta su un volo della compagnia aerea JetBlue in partenza per San Francisco: un passeggero, che evidentemente aveva alzato il gomito, ha cominciato a importunare l'ex campione dei pesi massimi. Inizialmente Inizialmente Tyson ha reagito in modo amichevole, ma dopo che l'uomo ha insistito a importunarlo, ha cominciato a colpirlo con diversi pugni al volto, provocandogli lividi e ferite. Il tutto è stato ripreso dal video girato con un telefonino. L'ex pugile sarebbe poi sceso dall'aereo prima che questo decollasse verso la Florida. La polizia, la compagnia aerea e l'entourage di Tyson non hanno rilasciato al momento alcun commento a riguardo.