Subito super sfide nei mondiali di Qatar 2022. I sorteggi svolti oggi a Doha hanno creato gruppi poco equilibrati, con alcuni big match sin dalla prima fase come quello tra Spagna e Germania entrambi finite nel gruppo E (assieme a Giappone e alla vincente del match tra Costarica e Nuova Zelanda). Nel gruppo A con i padroni di casa del Qatar finiscono Ecuador, Senegal e Olanda, nel gruppo B Inghilterra, Iran, USA e una tra Scozia, Ucraina e Galles. Gruppo C con Argentina favorita su Messico, Polonia e Arabia Saudita, con i campioni del mondo della Francia nel gruppo D assieme a Danimarca, Tunisia e a una qualificata tra Australia, Emirati Arabi e Perù. Nel gruppo F Belgio e Croazia dovrebbero avere la meglio di Canada e Marocco, così come nel gruppo G il Brasile è favorito d'obbligo su Svizzera, Serbia e Camerun. Il Gruppo H è quello del rammarico: se l'Italia si fosse qualificata, sarebbe finita con Ghana, Uruguay e Corea del Sud, con i quali, invece, è finito il Portogallo.