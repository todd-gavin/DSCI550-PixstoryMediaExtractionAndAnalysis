അടക്കപെറുക്കുന്നവർ എന്ന പേരിൽ പണ്ട് പഠിച്ച കഥയിലൂടെയാണ് സന്തോഷ്‌ ഏച്ചിക്കാനം സാറിനെ അറിയുന്നത്.പിന്നീട് ബിരിയാണിയിലൂടെ അത് ഊട്ടിയുറപ്പിക്കുകയുണ്ടായി.ബിരിയാണി വായിച്ചപ്പോൾ അദ്ദേഹം പറയുന്ന രാഷ്ട്രീയം കൂടി എനിക്ക് വ്യക്തമായി അറിയാൻ കഴിഞ്ഞിരുന്നു. കോളേജിലെ സീനിയർ ആയ അൽഫിയ ചേച്ചിയുടെ പുസ്തക പ്രകാശനത്തിൽ അദ്ദേഹത്തോടൊപ്പം അല്പനേരം സംസാരിക്കാനും ചിലവിടാനും കഴിഞ്ഞു.ഏറെ സന്തോഷം തോന്നിയ ഒരവസരമായിരുന്നു അത്. അദ്ദേഹം വേദിയിൽ നിന്ന് സംസാരിച്ച ഓരോ കാര്യങ്ങളും അദ്ദേഹത്തിന്റെ നിലപാടിനെ ഊട്ടിയുറപ്പിക്കുന്നതായിരുന്നു.