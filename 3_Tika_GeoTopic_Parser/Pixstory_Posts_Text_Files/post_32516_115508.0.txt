Il campione olimpico di 5.000 e 10.000 metri, Mo Farah, ha raccontato la sua vera storia alla BBC. Dopo aver sempre detto di essere arrivato nel Regno Unito dalla Somalia con i genitori, spiega: "Mi portò illegalmente una donna sconosciuta dal Gibuti con documenti falsi, il mio vero nome è Hussein Abdi Kahin e a soli 9 anni fui costretto a lavorare come domestico e vittima della tratta di esseri umani". A spiegare questo e altri sconcertanti aspetti della sua dura infanzia, lo stesso Farah, che racconta del viaggio in aereo e del lavoro minorile. La sua famiglia si trova realmente in Somalia, dove vivono in una fattoria la madre e i due fratelli, mentre il padre è stato ucciso. "Quando arrivai nel Regno Unito quella donna strappò davanti ai miei occhi il foglietto che conteneva i contatti dei miei parenti, e allora capii di essere nei guai". Qualche anno dopo Mo rivelò al suo insegnante di educazione fisica la verà identiità. L'uomo, di nome Alan Watkinson, contattò i servizi sociali e lo aiutò a essere affidato a un'altra famiglia somala.