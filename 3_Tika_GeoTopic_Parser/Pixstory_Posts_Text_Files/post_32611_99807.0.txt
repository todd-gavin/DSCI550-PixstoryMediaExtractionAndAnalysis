Dopo sei anni, torneranno a essere due le squadre di basket italiane impegnate nel massimo torneo cestistico continentale nel 2022-2023, tutto grazie al successo della Virtus Bologna nell'Eurocup. Davanti a 10 mila spettatori in un PalaDozza esaurito, le V nere di Sergio Scariolo hanno regolato 80-67 i turchi del Buraspor, acquisendo cos√¨ il diritto di competere in Eurolega (dove mancava da ben 14 anni) la prossima stagione. Trascinatore della serata il serbo Milos Teodosic con 21 punti, mentre capitan Belinelli (12 punti) ha siglato la tripla della sicurezza nel finale, dando inizio ai festeggiamenti sugli spalti.