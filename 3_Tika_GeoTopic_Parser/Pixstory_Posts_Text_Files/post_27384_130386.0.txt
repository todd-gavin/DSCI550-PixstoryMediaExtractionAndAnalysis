MotoGP Austria: Bagnaia concede il tris, ma Quartararo c’è 

Un weekend letteralmente dominato dalla Ducati si è infine chiuso con la vittoria di una delle moto di Borgo Panigale. A centrare il successo nel MotoGP d’Austria al Red Bull Ring è stato infatti il “solito” Pecco Bagnaia, ormai giunto alla terza vittoria di fila, che gli permette di accorciare sul leader del Mondiale, Fabio Quartararo, ma forse anche di aumentare i rimpianti per le occasioni sprecate. Proprio il francese, scattato dalla seconda fila, è riuscito a limitare bene i danni, arrivando secondo alle spalle del rivale italiano. Terzo gradino del podio per l’altro alfiere della Ducati ufficiale, Jack Miller.

Foto: Instagram @motogp