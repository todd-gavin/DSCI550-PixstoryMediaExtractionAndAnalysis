Il Rally Svezia 2022, seconda prova del mondiale WRC, è stato vinto da Kalle Rovanpera. Per il finlandese è il terzo successo in carriera, ma soprattutto è stato ottenuto nello stesso rally che 21 anni fa vide il padre Harry ottenere la sua unica vittoria nel campionato mondiale. Rovanpera completa la giornata trionfale volando in testa alla classifica generale.
Alle spalle del pilota Toyota si sono classificati Thierry Neuville e Esapekka Lappi, mentre si è ritirato nella speciale che ha aperto il programma odierno Elfyn Evans, fino a quel momento secondo in classifica.
Il mondiale WRC riprenderà ad aprile con il Rally Croazia.