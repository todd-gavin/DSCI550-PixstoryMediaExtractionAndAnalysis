A partire dalla stagione 2022/23 scatta il divieto di indossare divise di colore verde per i giocatori di movimento delle squadre di Serie A. La normativa era già stata annunciata lo scorso anno ed entrerà in vigore nel campionato alle porte. La decisione è stata presa dopo aver notato che le divise di questo colore posso confondersi visivamente con il manto erboso, creando problemi sia a livello televisivo sia per le immagini del VAR. La nuova regola prevede comunque delle eccezioni: potranno indossare il verde sia i portieri sia i giocatori delle squadre che hanno questo colore come dominante nella divisa sociale per le partite in casa. Dunque nessun cambio cromatico obbligato per club come il Sassuolo o l'Avellino. Il divieto è rivolto solo alle seconde e terze maglie: in ogni caso sarà la Lega a valutare ed eventualmente bloccare maglie con tonalità di verde ritenute non adatte.