Si sta dimostrando più ostico del previsto il torneo di Montreal per i grandi campioni del tennis. Assente Novak Djokovic, non vaccinato, e Alex Zverev, infortunato, oltre a Matteo Berrettini sono usciti di scena tantissimi altri protagonisti annunciati. Carlos Alcaraz si è fatto eliminare dall'americano Tommy Paul nei sedicesimi per 6-7 7-6 6-3, così come il n.1 Medvedev è uscito per mano di uno dei giocatori più in forma del circuito, l'australiano Nick Kyrgios, che avanza 6-7 6-4 6-2. Oggi sono usciti anche il n.3 Stefanos Tsitsipas, superato dal britannico Draper per 7-5 7-6, e il russo Rublev, battuto con un doppio 6-4 dall'altro britannico Evans. La più alta testa di serie ancora in corsa è Casper Ruud (n.4), 6-7 7-6 6-4 sullo spagnolo Bautista-Agut, seguito da Felix Auger-Aliassime (n.6), 7-6 6-4 sul giapponese Nishioka. Ok anche Norrie (n.9), 6-1 6-2 a Van de Zandschulp, e Hurkacz (n.8) 6-7 6-2 7-6 su Ramos Vinolas. Domani il nostro Jannik Sinner (n.7) se la vedrà con Pablo Carrena Busta.