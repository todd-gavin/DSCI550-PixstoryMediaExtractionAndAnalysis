Sognare non costa nulla e Galliani in questo periodo di grande lavoro, ha tempo anche per chiudere gli occhi e vedere un Monza con giocatori che quasi certamente non potranno arrivare. Ma l'ambizione e le proposte restano. Si tratta di Icardi del Psg e dello svincolato Dybala. Due attaccanti che Galliani metterebbe volentieri in coppia al Monza ma che difficilmente arriveranno. Anche se Icardi è stato avvisato e se a fine mercato non avesse ancora una sistemazione a lui gradita le porte lombarde sarebbero aperte. Idem per l'argentino che tra Milan e Inter interessate non ha ancora ricevuto offerte che lo soddisfino. Lui però è un sogno impossibile per la neopromossa.

Nei fatti concreti, Galliani è già riuscito a ufficializzare l'arrivo di Sensi dall'Inter, punta Pessina come capitano e uno tra Ayhan e Mingueza per la difesa. Oltre a Candreva della Sampdoria sempre più vicino.