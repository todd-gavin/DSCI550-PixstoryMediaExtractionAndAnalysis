Per soddisfare la domanda delle sue borse iconiche, il gruppo del lusso Hermès ha annunciato la realizzazione di due nuove manifatture nel sud della Francia, che dovrebbero essere pronte per il 2025-2026. Nei piani, formeranno e daranno lavoro a 500 artigiani della pelle.

I due nuovi poli annunciati ieri si troveranno, rispettivamente, nel dipartimento Charente, presso L’Isle-d’Espagnac, e in Gironda, presso la municipalità Loupes (entrambi nella regione Nuova Aquitania). Il primo dovrebbe essere ultimato nel 2025 e il secondo l’anno dopo. Saliranno così a 24 I siti francesi dedicati ai leather goods e al segmento selleria.