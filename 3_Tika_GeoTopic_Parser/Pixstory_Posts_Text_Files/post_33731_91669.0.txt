A distanza di alcuni mesi dall'ultima volta il presidente del Paris Saint-Germain Nasser Al-Khelaïfi è tornato a parlare di Superlega: «Abbiamo ricevuto l'invito per entrare nel progetto, come uno dei club fondatori, ma non appena ho rifiutato, hanno iniziato a dire che il PSG non era mai stato preso in considerazione per la Superlega.

Il problema dei club fondatori è che non sono stabili a livello finanziario. Non hanno una visione a lungo termine. Continuano a parlare di contratti legali, quando in realtà dimenticano che il calcio è un contratto sociale. 

Ora sono solamente 3 i club che continuano a parlare di Superlega, ma sanno che non ci sono possibilità di riuscita. La gente sta continuando a morire in Ucraina, non ha un posto dove dormire e noi lottiamo per la Superlega? Florentino Pérez mi ha chiesto di parlare durante l'ottavo di finale contro il Real Madrid: 'Dobbiamo trovare un modo per discutere solo io e te'. Sarei felice di ascoltarlo, ma non mi interessa se ha intenzione di continuare a fare le cose alle mie spalle».