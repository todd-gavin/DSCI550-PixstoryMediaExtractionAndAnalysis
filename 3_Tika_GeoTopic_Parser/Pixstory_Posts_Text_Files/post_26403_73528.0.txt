Si è definitivamente conclusa l’era di Virgil Abloh da Vuitton: oggi, 20 Gennaio, ha sfilato l’ottava e ultima collezione ideata per la maison francese dallo stilista scomparso lo scorso Novembre.
È chiamata Dreamhouse, la casa dei sogni, perché l’atmosfera è rarefatta e mescola ricordi d’infanzia e recenti dello stilista che non c’è più.
Riconosciamo l’universo urbano fatto di sneakers e tute anni 90 che l’hanno portato al successo, seguono i completi strutturati dalle proporzioni eclettiche e i colori cangianti. La stilata termina con delle creazioni difficili da descrivere: giovani uomini indossano ali bianche, a metà tra il paradiso e lo skating park dietro casa ad Atlanta. Non sono certamente outfit commerciabili e nessuno si aspetta che lo siano, ci piace però pensare che siano il saluto di Virgil, ormai lontano ma ancora interessato a ciò che succede quaggiù ai suoi amici.
Un genio, un rivoluzionario e adesso un’ispirazione.