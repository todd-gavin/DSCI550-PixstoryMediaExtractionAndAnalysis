53 convocati per lo stage a Coverciano. Negli ultimi giorni, il CT della Nazionale Roberto Mancini ha visionato e studiato un grande numero di giovani calciatori in virtù del nuovo ciclo, che si appresta a partite, dopo la delusione per la mancata qualificazione al Mondiale.

«Quando ero giovane, almeno una volta al mese eravamo a Coverciano. Credo che sia una cosa fattibile anche al giorno d’oggi. 

Dei 53 convocati, alcuni neanche li conoscevamo, eppure sono molto bravi. Com’è possibile che non giochino in Serie A? Sarebbe molto utile per tutta l’Italia. 

Lavorare coi giovani durante l’anno sarebbe positivo. Credo che a marzo di potesse far qualcosa in più: non è possibile preparare una gara così importante in un giorno.

I tifosi sono ancora attaccati a noi per l’Europeo vinto. Diciamo che quello ha mitigato un po’ l’immeritata mancata qualificazione al Mondiale».