La Roma stenta in campionato ma la piazza è ancora chiaramente schierata al fianco di José Mourinho. Il tecnico portoghese, però, nelle prossime due giornate non potrà guidare i suoi dalla panchina a causa della protesta contro l’arbitro Pairetto nel finale di Roma-Verona di sabato scorso. “Mou” ha infatti contestato platealmente il recupero, a suo avviso troppo corto, gesticolando in direzione dell’arbitro simulando una telefonata ricevuta dalla Juventus a giustificare il trattamento sfavorevole nei confronti della Roma. Immagine che non è passata inosservata e che è costata all’allenatore ex Inter l’espulsione e la squalifica per due giornate decisa dal giudice sportivo. Mourinho dovrà anche pagare 20.000 euro di multa. 

Foto: Instagram josemourinho