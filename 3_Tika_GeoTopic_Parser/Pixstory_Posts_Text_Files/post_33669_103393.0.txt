Nel corso di una lunga intervista, Álvaro Odriozola ha ripercorso quella che è stata la sua prima stagione in Italia: «Firenze è la culla del Rinascimento e io ho avuto una rinascita calcistica. Non poteva andare meglio. In Italia si impara molto, tatticamente è come un master. Ho giocato molto, la Fiorentina è tornata in Europa, è andato tutto alla perfezione».

Il futuro del terzino spagnolo sembra però essere lontano da Firenze: «Nella mia testa e nel mio cuore mi sento pronto per tornare al Real Madrid. Questo è quello che ho detto al mio agente ed è il mio obiettivo».

C’è spazio anche per una frecciatina a Kylian Mbappé, che ha preferito rinnovare con il Psg piuttosto che accettare la corte dei Blancos: «Se fossi in lui, verrei via di corsa da Parigi senza pensarci. Credo che ci siano cose che non si possono comprare. Il sogno del Madrid non si compra, così come la sua storia».


Crediti foto: Twitter Fiorentina