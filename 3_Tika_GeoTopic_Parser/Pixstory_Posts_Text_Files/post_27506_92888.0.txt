Doveva esserci l'ennesima sfida del duello appassionante tra Charles Leclerc e Max Verstappen, appaiati in prima fila. E invece il GP Australia è stato un vero e proprio dominio del pilota monegasco, in testa dal primo all'ultimo giro, in grado con un ritmo gara forsennato di raccogliere anche il punto extra per il giro veloce, rifilando distacchi pesanti a tutti i rivali. Campione del mondo incluso, lontanissimo dalla Ferrari numero 16 fino al momento del clamoroso ritiro per problemi meccanici, il secondo in tre gare. A raccogliere il testimone dell'olandese è dunque Sergio Perez, secondo sul podio, seguito dalla Mercedes di un George Russell bravo e fortunato nei tempi del suo primo e unico pit-stop. Ritirato anche Carlos Sainz, autore di un errore di guida nel corso del secondo giro di gara. 

Foto: Instagram scuderiaferrari