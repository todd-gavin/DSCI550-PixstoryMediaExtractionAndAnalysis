I campionati europei di calcio femminile non stanno andando secondo le attese della Nazionale. Dopo il brutto avvio con la sconfitta per 5-1 contro la Francia, le Azzurre hanno infatti pareggiato 1-1 nel secondo match contro l’Islanda. Al gol iniziale di Vilhjálmsdóttir ha poi risposto nella ripresa Bergamaschi, riportando il risultato sulla parità. Difficile però pensare al passaggio alla fase a scontri diretti: per ottenere il secondo posto nel girone, l’Italia deve vincere contro il Belgio e poi sperare che la Francia non perda contro l’Islanda. Missione non impossibile, ma certo occorre un cambio di marcia rispetto alle prime due partite del debutto. 

Foto: Instagram azzurrefigc