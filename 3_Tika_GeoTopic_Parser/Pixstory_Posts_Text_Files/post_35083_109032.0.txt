Chi sono i favoriti per Wimbledon? L'attuale numero 1 al mondo, Daniil Medvedev, non ha dubbi: "Djokovic, Berrettini e Nadal". Il tennista russo, escluso dal torneo sull'erba londinese alla pari dei suoi connazionali e degli atleti bielorussi, ha voluto dire la sua a El Diario de Mallorca.

Su chi potrebbe vincere (facendo un filotto di quattro successi di seguito) non ha dubbi: "Novak Djokovic è sempre il favorito. Ha vinto il torneo nelle ultime tre edizioni", ma potrebbero non mancare sorprese, come l'italiano Berrettini che, rientrato dopo tre mesi e un'operazione alla mano destra, ha già vinto i due tornei che anticipano proprio Wimbledon: "Matteo Berrettini gioca a un livello altissimo su questa superficie". Ma non può mancare una citazione anche per Nadal che quest'anno potrebbe fare il Grande Slam. "Rafael Nadal può vincere qualsiasi torneo a cui prende parte. Direi che i favoriti siano loro tre, in quest’ordine: Djokovic, Berrettini e Nadal".