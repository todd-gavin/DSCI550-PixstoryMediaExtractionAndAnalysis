MotoGP: ufficiale, Joan Mir passa in Honda HRC insieme a Marc Marquez

Salutato Pol Espargaró, che dalla prossima stagione MotoGP correrà con GasGas, il team ufficiale Honda HRC 
avrà il suo dream team. Al fianco di Marc Marquez, le cui condizioni fisiche sono ancora tutte da valutare 
dopo l’ennesimo intervento al braccio infortunato, ci sarà infatti Joan Mir. L’annuncio è arrivato nelle scorse 
ore: il campione del mondo MotoGP 2020, che sarà intanto costretto a saltare la gara di Misano per via 
dell’infortunio a una caviglia rimediato nella brutta caduta del Red Bull Ring, lascerà la Suzuki – in uscita dal 
Motomondiale – al termine della stagione in corso per formare una delle coppie più forti in griglia di partenza. 
Sarà il ritorno alla vittoria per Honda dopo un digiuno che inizia a farsi pesante?

Foto: Instagram @joanmir36official