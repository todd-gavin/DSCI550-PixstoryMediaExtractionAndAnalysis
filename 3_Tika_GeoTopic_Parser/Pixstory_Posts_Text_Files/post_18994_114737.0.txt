Felipe Caicedo non è più un calciatore del Genoa. L'attaccante ha visto respingersi il ricorso presentato al Collegio Arbitrale a cui si era rivolto per avere il rinnovo per altre due stagioni con i rossoblu. Perché questo? Perché il contratto firmato con il Genoa era annuale ma prevedeva un'opzione per due stagioni successive che avrebbe dovuto far valere lui stesso. 
 
Il Genoa, che si è affidata all'avvocato Mattia Grassani del Foro di Bologna ha dimostrato come Caicedo non avesse correttamente esercitato il diritto di opzione e, di conseguenza, il suo contratto non si era rinnovato. Il Collegio Arbitrale ha dato ragione al club respingendo le due istanze presentate dall'attaccante.