Sfiorando il record della pista di Silverstone appartenente a Marc Marquez e fermandosi a meno di un decimo, Aleix Espargarò con l'Aprilia ha dettato il ritmo delle FP3 del GP di Gran Bretagna chiudendo in 1:58.254. Con lui si sono qualificati alla Q2, il segmento decisivo della qualifica, anche le Ducati di Martin, Miller, Zarco e Bagnaia, l'Aprilia di Vinales, la Yamaha di Quartararo e le Suzuki di Mir e Rins. Fuori di poco i tre italiani Bezzecchi, Bastianini e Morbidelli. Nel finale di sessione qualche scaramuccia tra Espargarò e Bagnaia, con lo spagnolo che era in pista davanti all'italiano, il quale lo accusa di averlo ostacolato.