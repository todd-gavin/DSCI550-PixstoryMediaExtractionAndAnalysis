L’Italia non sarà presente a Qatar 2022. Nei giorni scorsi, secondo alcuni rumors, era emersa la possibilità di ottenere il pass per il Mondiale, in caso di esclusione dell’Ecuador, accusato dalla Federazione cilena di aver falsificato i documenti di un calciatore. 

Il presidente della FIGC Gabriele Gravina, al termine del Consiglio federale, ha fatto chiarezza evitando di alimentare false aspettative: «In caso di esclusione dell’Ecuador, andrà al Mondiale una nazionale sudamericana. L’Europa ha 13 posti disponibili per la Coppa del Mondo e sono tutti occupati. 

Abbiamo sentito la FIFA per darci un momento di ebbrezza, ma la risposta è stata negativa. Le regole sono queste e noi siamo andati fuori per nostri demeriti».