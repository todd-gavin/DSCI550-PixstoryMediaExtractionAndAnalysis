Nulla da fare per la coppia del doppio italiana comopsta da Fabio Fognini e Simone Bolelli, superati nella semifinale del masters 1000 di Miami per 6-1 3-6 10-5 dalla coppia composta dall'olandese Wesley Koolhof e dal britannico Neal Skupski. Nel torneo maschile si qualificano alle semifinali il campione in carico Hurkacz, che ha sconfitto il russo Medvedev per 7-6 6-3, salvando il numero 1 di Novak Djokovic, e il norvegese Casper Ruud, che ha superato 6-3 1-6 6-3 il tedesco Alexander Zverev e se la vedrà in semifinale con Francisco Cerundolo, l'argentino che ha superato Sinner (per ritiro) nei quarti. Il quarto semifinalista, che affronterà Hurcakz, verrà fuori dalla sfida tra il serbo Kecmanovic e lo spagnolo Alcaraz, in corso nella notte italiana.