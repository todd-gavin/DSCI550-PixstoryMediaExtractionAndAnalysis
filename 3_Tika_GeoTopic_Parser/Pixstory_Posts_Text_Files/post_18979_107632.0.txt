Dopo sette anni di granata il futuro di Andrea Belotti si tinge sempre più di viola. Almeno questo è quanto rivela Tuttosport che, dopo aver scritto che il Gallo ha già salutato tutti i compagni, si starebbe avvicinando sempre più alla Fiorentina. I viola infatti avrebbero intenzione sì di tenere Cabral, ma di non confermare Piatek. Al suo posto, Belotti sarebbe l'ideale.

Le parti non hanno confermato la trattativa, ma tutto potrebbe cambiare nelle prossime ore. Belotti sta attendendo una chiamata del Milan, sua squadra preferita da quando era bambino, ma l'interesse dei rossoneri non è tale da presentargli un'offerta. Belotti dovrà quindi guardarsi attorno e la Fiorentina potrebbe essere la sua scelta per ripartire dopo un paio di annate difficili sotto il punto di vista dei gol e degli infortuni.