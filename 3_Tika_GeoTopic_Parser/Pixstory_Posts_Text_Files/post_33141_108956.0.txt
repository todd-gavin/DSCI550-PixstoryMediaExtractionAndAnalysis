Tennis, Giorgi e Sonego agli ottavi a Eastbourne.
Lorenzo Sonego e Camila Giorgi faticano ma avanzano entrambi nei tabelloni dei tornei ATP e WTA di Eastbourne, ultimo evento preparativo a Wimbledon. Il torinese ha rimontato 4-6 7-6 7-6 l'australiano Jack Duckworth (annullandogli tre match point) e domani se la vedrà con il ben più ostico connazionale Alex de Minaur per giocarsi un posto nei quarti, la marchigiana, invece, ha faticato con la canadese Rebecca Marino, vincendo 7-5 6-4 e pescando la spagnola Gabine Muguruza negli ottavi di domani. In corso oggi anche il primo turno delle qualificazioni femminili al torneo di Wimbledon: eliminate Federica Di Sarra (7-5 6-2 con la svizzera Radovcic) e Sara Errani (6-4 6-7 7-6 per la svedese Bjorklund). Avanzano invece al secondo turno Lucrezia Stefanini (4-6 6-3 6-2 con l'americana Min), Cristiana Ferrando (4-6 6-1 6-1 con la tedesca Lottner) e Jessica Pieri, vincitrice del derby con Giulia Gatto-Monticone 6-4 6-2