2016 से Mid size SUV सेगमेंट में तहलका मचाने वाली ब्रेजा को एक बार फिर से नए अवतार में लॉन्च किया गया है। ऑल न्यू brezza 2022 में कंपनी ने एक्सटीरियर और इंटीरियर में जबरदस्त बदलाव किए हैं इसमें मारुति सुजुकी का k-series का 1.5 लीटर का पेट्रोल इंजन दिया गया है जोकि 5 स्पीड मैनुअल और 6 स्पीड ऑटोमेटिक टॉर्क कन्वर्टर के साथ आता है। इसमें नए अलॉय व्हील्स, नया अंदाज और सनरूफ के साथ केबिन में अपडेटेड 9-इंच इंफोटेनमेंट सिस्टम, नए फीचर्स, वायरलेस चार्जिंग, 360-डिग्री कैमरा, हेड्स अप डिस्प्ले, एबिएंट लाइटिंग और वेंटिलेटेड फ्रंट सीट्स जैसे फीचर्स है। लंबे और आरामदायक सफर के लिए इसकी सीटों को भी चौड़ा किया गया है और साथ में ही लेदर रैप स्टेरिंग , 6 Airbags, ESP और साथ में संगीत का आनंद लेने के लिए ARKAMYS  कंपनी का सराउंड साउंड सिस्टम दिया गया है। यह गाड़ी मारुति के Tech प्लेटफार्म पर आधारित है जिसमें हाई स्ट्रैंथ tenstile Steel का उपयोग किया गया है जो की गाड़ी को पहले से ज्यादा मजबूत और हैंडलिंग में काफी बेहतर बना देते हैं। यही नहीं हाईटेक ब्रेजा में 6 सिंगल टोन और तीन ड्यूलटोन रंग मिलते हैं। इसकी शुरुआती कीमत 7.99 लाख से शुरू होकर 12.46 लाख तक जाती है। लॉन्च होते ही इस गाड़ी की वेटिंग सितंबर तक खिंच गई है। 11000 Rs में आप किसी भी मारुति शोरूम में इसकी बुकिंग कर सकते हैं। अभी तक की जानकारी के अनुसार 45000 कारों की बुकिंग हो चुकी है।