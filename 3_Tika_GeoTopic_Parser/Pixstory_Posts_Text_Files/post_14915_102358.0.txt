Si chiama Elena Biondi ma tutti la conoscono come la Tata del sonno. Tata neonatale esperta di sonno infantile, da oltre quindici anni propone un approccio gentile e positivo alle prime notti, accompagnando moltissime mamme e moltissimi papà nel viaggio più spettacolare che ci sia: diventare genitori. In questo manuale completo sulla fascia d’età 0-4 mesi, parlerà delle prime notti, delle diverse fasi di sviluppo del neonato, dell’importanza dell’ambiente e del contatto, degli orari, dei pisolini e di molto altro ancora. Per sfatare i miti più comuni sul sonno e ricordare che dormire bene è un percorso, da intraprendere assieme come famiglia.
 
ELENA BIONDI è una tata neonatale esperta di sonno infantile e da oltre quindici anni, affiancata da un team di esperti, accompagna i genitori in Italia e in Europa verso notti più serene. A febbraio del 2020 ha aperto il profilo Instagram elena_the_nanny e oggi, con i suoi 116mila follower, è il punto di riferimento italiano sull’argomento.