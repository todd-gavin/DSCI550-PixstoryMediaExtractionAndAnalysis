Grande colpo di mercato del Monza che non accenna a fermarsi e chiude un altro tassello importante a centrocampo. Ecco infatti che dalla Roma arriva Gonzalo Villar. Dopo il prestito al Getafe nella scorsa stagione il giocatore è tornato nella Capitale, ma la sua permanenza è stata alquanto breve visto che è stato raggiunto un accordo tra Roma e Monza. Parliamo di un prestito con obbligo di riscatto fissato a 10 milioni di euro per il trasferimento del centrocampista tra le fila del club brianzolo.