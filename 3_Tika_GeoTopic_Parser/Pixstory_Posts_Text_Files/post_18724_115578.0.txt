Anticipando la prima amichevole stagione contro il Lugano, oggi l'Inter ha presentato la nuova maglia che farà il suo debutto proprio tra pochi giorni. La prima novità è il ritorno ai classici colori, il nero e l'azzurro, e non più il blu scuro e l'azzurro come nell'ultima stagione. La nuova divisa riprende gli anni ’60 ed ha un legame con la città di Milano: “L’ispirazione creativa del nuovo Home Kit celebra così i valori storici dell’Inter abbracciando la tradizione con il ritorno delle classiche strisce nero blu, ispirate al design degli anni ’60, ed esalta il legame con la città: all’interno del colletto è infatti presente una scritta che riporta il nome di Milano. I pantaloncini e i calzettoni del nuovo kit sono di colore nero".

Dai social sembra che la nuova maglia piaccia ai tifosi dell'Inter. Cosa che non si può dire di quella dello scorso anno, quindi una partenza già positiva.

Per la presentazione l'Inter ha scelto tre giocatori non a caso. In primo piano nelle fotografie c'è Lukaku, il simbolo dell'Inter di quest'anno, già perdonato dai tifosi per il "tradimento" dello scorso anno. Dietro di lui uno dei giocatori più amati dai supporter nerazzurri Danilo D'Ambrosio, e Gosens, centrocampista che quest'anno avrà più responsabilità e spera di fare meglio di quanto fatto lo scorso anno.