Altroconsumo ha in primis stilato una classifica per valutare quali sono i migliori provider della telefonia mobile. I più apprezzati hanno ricevuto il titolo di “Provider consigliato”. Per farlo è necessario che l’operatore abbia raggiunto un indice, basato sulla soddisfazione complessiva degli utenti, di almeno 75 punti su 100. Si aggiudicano il titolo, al primo posto CoopVoce con un punteggio totale di 80 punti, seguito da Iliad, Spusu e Ho. con un punteggio per tutti e 3 gli operatori di 78 punti. Subito dopo si qualificano, sempre con il titolo di Provider consigliato, Uno Mobile (77), Very Mobile (76) e Fastweb (75). I servizi meno soddisfacenti sono proprio quelli forniti dai leader di mercato come Vodafone, con un punteggio di 70, Wind Tre (68) e Tim (67).