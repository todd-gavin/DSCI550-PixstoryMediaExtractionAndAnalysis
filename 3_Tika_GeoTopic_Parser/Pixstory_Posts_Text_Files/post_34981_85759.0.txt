Sonny Colbrelli, ciclista 31enne campione italiano ed europeo in carica, è costretto al ritiro della Parigi-Nizza prima che prenda il via la seconda tappa. Colpa di una bronchite e di qualche linea di febbre che lo hanno colpito nella notte, a poche ore dalla partenza e dopo una prima frazione che nella giornata di ieri lo aveva visto staccarsi solo nel finale. Prima tappa vinta da Laporte sui compagni di squadra Roglic e Van Aert.

Per Colbrelli resta ora da definire il programma di avvicinamento alle classiche. La prima in programma è la Milano-Sanremo del prossimo 19 marzo.