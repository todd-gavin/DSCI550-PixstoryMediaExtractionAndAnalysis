Dura presa di posizione da parte di Wojciech Szczesny, portiere polacco della Juventus, riguardo la presenza della nazionale russa alle prossime competizioni internazionali di calcio.
Szczesny ha pubblicato su Instagram una foto che ritrae le bandiere di Polonia e Ucraina, nazione dove tra l'altro è nata la moglie Marina, aggiungendo le motivazioni che hanno spinto la nazionale polacca a rifiutarsi di scendere in campo contro la Russia nei playoff  di qualificazione ai prossimi mondiali di calcio in Qatar. 
Al termine di Empoli-Juventus, il portiere è tornato sulla vicenda: "Tutte le nazionali dovrebbero seguire il nostro esempio. Ora vedremo se la Fifa avrà le palle di far vincere il Mondiale a tavolino alla Russia. La maggior parte dei russi sono contro la guerra, ne sono convinto. Ma il loro governo ha fatto un'altra scelta".