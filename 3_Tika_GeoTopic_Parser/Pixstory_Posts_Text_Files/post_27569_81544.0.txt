Archiviata la prima settimana di presentazioni, è in questi giorni che i team di Formula 1 scopriranno tutte (o quasi) le proprie carte. Nella giornata di San Valentino, è stata la Scuderia AlphaTauri a presentare la nuova monoposto – seppur con un breve video online, in cui è apparsa con vari render 3D – denominata AT03. Al di là della livrea, in cui il blu navy guadagna sempre più spazio sul bianco di base, e dove è ben presente anche il nostro Tricolore (sull’ala anteriore e sugli specchietti retrovisori), colpisce soprattutto il disegno delle pance, interamente pensato per incanalare l’aria verso il fondo, in modo da sfruttare al meglio il concetto di “effetto 
suolo”. Sarà veloce quanto bella?