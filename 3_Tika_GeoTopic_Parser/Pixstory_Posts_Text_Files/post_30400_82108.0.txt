Ancora una grande impresa di Arianna Fontana che conquista la sua terza medaglia alle Olimpiadi invernali di Pechino 2022. L'azzurra si è presa l'argento nei 1500m femminili dello short track, un podio che di aggiunge all'oro nei 500m e all'argento nella staffetta mista. Con questo risultato, Fontana diventa la primatista italiana di medaglie vinte alle Olimpiadi invernali, con ben 11 piazzamenti sul podio. Staccata definitivamente Stefania Belmondo che nello sci nordico ne ha conquistate 10.
La finale di oggi è stata vinta dalla sudcoreana Choi Minjeong, mentre l'olandese Suzanne Schulting ha preso il bronzo tagliando il traguardo appena 3 millesimi dietro alla nostra connazionale.