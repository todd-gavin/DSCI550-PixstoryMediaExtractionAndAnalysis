"Wilfried Singo è stato sottoposto questa mattina a Monaco di Baviera ad intervento di addominoplastica per una sindrome retto-adduttoria dolorosa insorta alcuni mesi fa. L’operazione è stata eseguita dalla Professoressa Ulrike Muschaweck alla presenza del dottor Daniele Mozzone, responsabile sanitario del club. L’intervento è perfettamente riuscito e il calciatore inizierà nei prossimi giorni la riabilitazione".
Questo il comunicato ufficiale emesso questa mattina dal Torino in merito alle condizioni del suo giocatore Wilfried Singo. L'esterno granata è stato infatti sottoposto questa mattina ad un intervento di addominoplastica per una sindrome retto-adduttoria dolorosa accusata qualche mese fa. Tutto è andato per il meglio e il calciatore inizierà la riabilitazione nei prossimi giorni. Per lui la stagione finisce però qui. La prossima gara con il Verona l’avrebbe in ogni caso saltata per squalifica. Mancherà solamente nell’ultima giornata contro la Roma di Mourinho.