Nella domenica della ventitreesima giornata di Serie A, sono Napoli e Roma a farla da padrone, in attesa del risultato del big match tra Milan e Juventus. I partenopei si sono imposti per 4-1 al Maradona contro la Salernitana, con reti di Juan Jesus, Mertens, Rrahmani e Insigne (su rigore), mentre per i granata è stato Bonazzoli a regalare il gol dell’illusorio pareggio. Bene anche la Roma di Mourinho, che ha sconfitto l’Empoli fuori casa per 2-4, chiudendo già il primo tempo con un parziale di 4 reti di vantaggio. Ai gol di Abraham (doppietta), Oliveira e Zaniolo hanno risposto nella ripresa gli empolesi Pinamonti e Bajrami. Nelle altre partite, vittoria per lo Spezia di misura (1-0) sulla Sampdoria, mente sono finite in pareggio Cagliari-Fiorentina e Torino-Sassuolo. Chiude il programma, come detto, Milan-Juve