Dopo la vittoria in Coppa Italia contro il Sassuolo, Massimiliano Allegri è tornato a parlare in conferenza stampa per presentare la sfida contro l’Atalanta: “È uno scontro diretto per il quarto posto, è importante ma non decisiva. È un bel passaggio, sarà difficile perché l’Atalanta ha dimostrato in questi anni di aver conquistato un posto per lottare per le prime quattro posizioni. È una squadra fisica, sarà molto arrabbiata per l’eliminazione in Coppa Italia e quindi ci vuole una partita di grande attenzione, fisica e tecnica per portare un buon risultato a casa”.

Questa la sua risposta, invece, in ottica campionato e obiettivi stagionali: “In questo momento abbiamo l’Atalanta e poi penseremo ad altro. Il nostro obiettivo è arrivare al quarto posto, le tre davanti hanno troppo vantaggio. Quando potenzialmente l’Inter ha 11 punti di vantaggio è molto difficile. Poi ce ne sono tre, ce ne fosse stata una… Noi dobbiamo pensare all'Atalanta”.

Infine, un quadro generale sugli assenti del match e il possibile modulo: “Il tridente Morata-Dybala-Vlahovic può essere schierato come può non essere schierato. Valuteremo oggi, c’è anche il rientro di Kean che sta bene. Bernardeschi non sarà della partita, da lunedì a completa disposizione. Chiellini è out, gli altri tutti a disposizione”.

Crediti foto: Juventus.com