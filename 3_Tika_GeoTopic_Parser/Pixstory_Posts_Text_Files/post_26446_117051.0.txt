russo. Il gruppo fast fashion ha confermato la sua posizione sul conflitto russo-ucraino e ha comunicato attraverso una nota ufficiale di aver avviato un processo di liquidazione delle attività nel Paese. La decisione arriva dopo che il colosso svedese aveva già chiuso temporaneamente tutti i suoi punti vendita sul territorio già a partire dal 2 marzo ed è dettata dal fatto che al momento risulti impraticabile proseguire il business a causa delle sfide operative presentatesi e del futuro imprevedibile.

«Dopo un'attenta considerazione riteniamo impossibile, data la situazione attuale, continuare la nostra attività in Russia», ha affermato la ceo di H&M, Helena Helmersson. La società, che opera in Russia dal 2009, stima un costo straordinario di 2 miliardi di corone (pari a 189 milioni di euro al cambio di oggi) a seguito di questa operazione. Ora l'obiettivo è quello di garantire una chiusura responsabile e supportare nel migliore dei modi tutti i dipendenti che saranno inevitabilmente interessati.

https://www.mffashion.com/news/livestage/h-m-chiude-in-russia-e-stima-un-costo-di-190-milioni-di-euro-202207181102582852