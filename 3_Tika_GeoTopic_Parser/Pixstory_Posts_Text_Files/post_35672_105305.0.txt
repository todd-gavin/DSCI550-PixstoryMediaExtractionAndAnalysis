Andrea Sottil è pronto per approdare all’Udinese. Il tecnico ha rescisso il contratto che lo legava all'Ascoli e ora è attesa la firma con i friulani. L'Ascoli ha comunicato la risoluzione contrattuale con il mister che ora è dunque libero di firmare con l'Udinese. Per l'allenatore si tratta di un ritorno in bianconero perché con il club ha giocato per quattro stagioni dal 1999 al 2003. A breve arriverà la tanto attesa ufficialità.