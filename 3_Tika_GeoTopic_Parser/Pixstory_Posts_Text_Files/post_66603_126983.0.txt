ഇന്നലെ ഗ്രൂപ്പിൽ സീനിയറുടെ ഒരു സ്റ്റാറ്റസ് ചർച്ച ചെയ്യപ്പെടുകയുണ്ടായി. അതിൽ അയാൾ പറയുന്നുണ്ട് ആളുകളെന്തിനാണ് മാനസികാരിഗ്യത്തിന് പ്രാധാന്യം കൊടുക്കുന്നത്,ശാരീരിക ആരോഗ്യം അല്ലേ പ്രാധാന്യം,ശരീരം അടിച്ച് പോയിട്ട് മനസ്സിന്റെ ആരോഗ്യം നോക്കിയിരുന്നിട്ട് കാര്യം ഉണ്ടോ എന്ന്. സത്യം പറഞ്ഞാൽ അത് കേട്ട് ദേഷ്യം ആണ് തോന്നിയത്. ഒരിക്കലും അധികമായ മാനസിക വിഷമങ്ങളും, സമ്മർദ്ദവും, ഒറ്റപ്പെടലും, വിഷാദവുമൊന്നും അനുഭവിക്കാത്ത ആളുകൾക്ക് അതിന്റെ ആഴം മനസ്സിലാവില്ലെന്ന് ഇയാളുടെ ഈ സംസാരത്തിൽ നിന്ന് തോന്നി. പക്ഷേ കൂടെയുള്ളവരുടെ കണ്ണ് നിറയുമ്പോൾ പോലും അതെന്തിനാണ്, അവർക്ക് വേറെന്തെങ്കിലും പ്രശ്നം ഉണ്ടോ എന്ന് അന്വേഷിക്കുന്ന എനിക്ക് അയാളുടെ ഈ പുച്ഛത്തെ എഴുതി തള്ളാൻ കഴിയില്ല.ശരീരിക ആരോഗ്യത്തെക്കാൾ പ്രധാനമാണ് മാനസികാരോഗ്യമെന്ന് തന്നെയാണ് ഞാൻ ഉറച്ച് വിശ്വസിക്കുന്നത്.മനസ്സ് നന്നായിരിക്കുമ്പോൾ ശരീരവും നന്നായിരിക്കുന്നു.അല്ലാത്തപ്പോൾ ഭക്ഷണം പോലും കഴിക്കാതെ ആളുകളുടെ ശരീരം നശിച്ച് പോകുന്നതും കണ്ടിട്ടുണ്ട്.അതുകൊണ്ട് തന്നെ മാനസികാരോഗ്യവും ശാരീരികാരോഗ്യവും പരസ്പരം ബന്ധപ്പെട്ട് കിടക്കുന്നു.മാത്രമല്ല ശാരീരിക ആരോഗ്യത്തേക്കാൾ പ്രധാനം മാനസികാരോഗ്യത്തിന് തന്നെയാണ് എന്ന് പറഞ്ഞുവെക്കട്ടെ!❤️