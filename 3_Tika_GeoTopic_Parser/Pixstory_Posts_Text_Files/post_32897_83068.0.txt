Non riesce l'aggancio alla vetta per il Napoli di Luciano Spalletti che, anzi, si salva solo all'87° con un buon Cagliari, grazie a un gol di Osimhen, dopo essere andata sotto nel primo tempo per un gol di Pereiro. E così dopo la 26° giornata di campionato resta in testa da solo il Milan con 56 punti, nonostante il brutto pareggio con la Salernitana, davanti alla coppia Inter-Napoli, con l'altra milanese, però, che deve recuperare una partita. Quarta la Juventus a -9 dalla vetta, poi l'Atalanta, che precede a quota 44 (e una gara in meno), Lazio (43), Fiorentina (42) e Roma (41).