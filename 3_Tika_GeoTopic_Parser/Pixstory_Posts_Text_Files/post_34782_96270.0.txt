Il tempo di Pogba al Manchester United è terminato. Il suo contratto è in scadenza a fine giugno e un infortunio subito nella netta sconfitta contro il Liverpool in campionato, anche le sue giocate con la maglia dei Reds addosso sembrano essere arrivate al capolinea. Un problema al polpaccio che rischia di tenerlo fuori fino al termine della stagione. A dirlo è stato il suo allenatore Rangnick: "Dopo gli esami di ieri sembra improbabile che possa recuperare prima della fine della stagione".

Il rinnovo di contratto di Pogba è ormai cosa impossibile. In sei anni non è mai sbocciato quell'amore tra giocatore e club e le poche vittorie in campo non hanno aiutato: nel palmares del francese con lo United solo una Coppa di Lega e un'Europa League. Un po' pochino. Il futuro del centrocampista dunque sarà lontano da Manchester e potrebbe rivederlo a Torino sponda Juventus, ma anche Psg o le due spagnole Real Madrid e Barcellona.