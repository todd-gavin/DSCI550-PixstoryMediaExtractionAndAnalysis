A Nadal sono bastate due ore e 21 minuti per sbarazzarsi di Botic van de Zandschulp agli ottavi di finale di Wimbledon. Il risultato parla chiaro: 3 set a 0 per 6-4 6-2 6-7. Il maiorchino prosegue così la sua striscia di vittorie negli Slam dopo aver vinto gli ultimi due giocati, l'ultimo dei quali il Roland Garros. A Wimbledon, su erba, non sembra arrestarsi la sua incredibile fame di vittoria e, dopo aver curato il piede prima del torneo, sta dando ancora di più di quello che ci si aspettava.

Con van de Zandschulp non c'è stata partita. Solo nel terzo set l'avversario di Nadal ha dato qualche segno di vita vincendo il primo game e riuscendo a portare lo spagnolo al tiebreak dove però è finita 6 a 8. Con questa vittoria Nadal raggiunge i quarti di finale di Wimbledon per l'ottava volta e si giocherà l'accesso alla semifinale con Taylor Fritz che, nel 2022, lo ha già battuto nella finale di Indian Weels.