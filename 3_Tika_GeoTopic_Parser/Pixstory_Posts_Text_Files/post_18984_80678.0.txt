Niente terza medaglia per Arianna Fontana che oggi nei 1000 metri dello short track è caduta all'ultimo giro quando si trovava al terzo posto. Un fuori programma che le è costato anche la squalifica: secondo i giudici infatti con la sua scivolata l'azzurra avrebbe ostacolato la statunitense Santos. "Secondo me ero nel giusto", ha commentato al termine della gara, "Io avevo visto l’americana dietro. I giudici l’hanno interpretata in maniera diversa, ma non posso fare altro che accettare la loro decisione. Ero contenta e carica, mi sentivo bene, la squalifica lascia un po’ di amaro in bocca".

La gara è stata vinta dall'olandese Suzanne Schulting (medaglia d'oro), argento alla sudcoreana Min-Jeong Choi, bronzo alla belga Hanne Desmet.