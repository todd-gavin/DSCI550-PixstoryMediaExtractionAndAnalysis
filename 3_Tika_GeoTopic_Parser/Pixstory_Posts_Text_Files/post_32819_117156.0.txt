Nella notte tra domenica e lunedì l'argentino Paulo Dybala si è convinto a dire di sì alla Roma, dopo aver ricevuto la telefonata di Jose Mourinho, allenatore dei giallorossi. E così è volato in Portogallo, dove la squadra sta svolgendo la sua preparazione, sull'aereo privato dei Friedkin assieme al manager Pinto per effettuare le visite mediche. La Roma prende il giocatore a costo zero poiché svincolato, mentre l'accordo per lo stipendio è di 6 milioni annui per tre anni.  Lo stesso Francesco Totti ha offerto al giocatore di indossare la sua maglia numero 10, ma Dybala ha ottenuto di iniziare con la 21 con Matic che gliel'ha concesso, prendendosi la n.8. La firma sul contratto e la presentazione ufficiale previste per domani.