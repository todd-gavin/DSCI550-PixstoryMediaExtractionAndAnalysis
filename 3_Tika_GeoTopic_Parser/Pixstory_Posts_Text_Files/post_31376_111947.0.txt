Nel Corno d’Africa, 4 stagioni delle piogge sono saltate nell’arco di due anni e le previsioni indicano che anche la quinta stagione delle piogge, da ottobre a dicembre, potrebbe fallire.  La guerra in Ucraina sta accelerando la crisi. La Somalia da sola importava il 92% del grano da Russia e Ucraina, ma ora le linee di approvvigionamento sono bloccate. Con la crescita alle stelle dei prezzi del cibo le famiglie non possono acquistare I beni di prima necessità.
"Stiamo vedendo un tasso allarmante di matrimoni precoci e Mutilazioni Genitali Femminili nel Corno d’Africa – con famiglie indigenti che organizzano il matrimonio di ragazze di appena dodicenni con uomini che hanno più di cinque volte la loro età" - ha dichiarato Andy Brooks, consulente regionale dell'UNICEF per la protezione dell'infanzia nell'Africa orientale e meridionale. “I Matrimoni Precoci e le Mutilazioni Genitali Femminili pongono fine all’infanzia – portando le ragazze fuori dalla scuola e rendendole maggiormente vulnerabili a violenza domestica e povertà per la vita. Questi dati non catturano la portata del problema: vaste zone del Corno d'Africa non hanno strutture specializzate dove poter segnalare i casi. Questa è una crisi dei bambini e abbiamo urgentemente bisogno di maggiori finanziamenti per aumentare la nostra risposta in Etiopia, Kenya e Somalia, non solo per salvare vite umane nel breve termine, ma anche per proteggerle nel lungo periodo".   

L’UNICEF sta lavorando per ampliare i servizi di protezione dell’infanzia e di violenza di genere per rispondere al crescente bisogno di protezione tra le donne e I bambini vulnerabili in Corno d’Africa. Questo include programmi che coinvolgano le comunità per ridurre i rischi di violenza, sfruttamento, abuso e matrimonio precoce e fornire servizi per aiutare le donne e I bambini a superare la violenza. 
 
L'UNICEF chiede che I servizi per garantire protezione dell’infanzia e rispondere alla violenza di genere siano ampliati, anche attraverso servizi permanenti e squadre mobili per raggiungere I più vulnerabili. L’appello dell’UNICEF per la siccità in Corno d’Africa ha ricevuto meno di un terzo dei fondi richiesti. L