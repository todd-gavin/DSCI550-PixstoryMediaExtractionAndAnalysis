Continua a crescere la lineup del Concerto del Primo Maggio Roma, l’evento promosso da CGIL, CISL e UIL, prodotto e organizzato da iCompany, che si terrà in Piazza San Giovanni, trasmesso in diretta su RAI 3, Rai Radio2 e RaiPlay (dove sarà disponibile anche on demand).
Sui canali social del Primo Maggio di Roma è iniziato il conto alla rovescia e periodicamente viene svelato un nuovo tassello del puzzle che va a comporre il Concertone. Oggi, lunedì 11 aprile, sono stati annunciati Carmen Consoli e Tommaso Paradiso.