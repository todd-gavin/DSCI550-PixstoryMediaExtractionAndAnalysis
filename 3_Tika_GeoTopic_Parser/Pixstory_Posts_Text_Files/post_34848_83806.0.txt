Domani è il giorno di Christian Eriksen. Il danese, a poco più di 8 mesi dall'arresto cardiaco all'esordio dell'Europeo itinerante vinto dall'Italia tornerà su un campo di calcio in una gara ufficiale. Il tecnico della sua nuova squadra, il Brentford, lo ha convocato per la partita contro il Newcastle e potrebbe anche riservagli un posto in campo. "Domani Christian Eriksen farà parte del nostro gruppo ed entrerà sul campo di gioco", le parole del tecnico delle Bees.

"È un gran giorno per tutti noi", ha aggiunto l'allenatore, "ma soprattutto per Eriksen e la sua famiglia". Il centrocampista ex Inter ha già tastato il campo in amichevole contro i Rangers sfornando due assist e giocando senza problemi, mostrando anche una buona forma fisica. Certo il campionato ha un'altra velocità, ma è già una bella notizia il suo ritorno, a prescindere da quanto giocherà.