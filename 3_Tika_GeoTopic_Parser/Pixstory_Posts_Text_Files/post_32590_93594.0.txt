Il pass iridato (ed europeo) per le manifestazioni che quest'estate si svolgeranno a Budapest e a Roma, già ce l'avevano, ma nella quinta giornata degli assoluti in vasca lunga di Riccione, Gregorio Paltrinieri, Niccolò Martinenghi e Benedetta Pilato raddoppiano, andando sotto al tempo limite in altre discipline. Greg ha nuotato sotto i 14'45 i 1500 cogliendo la doppia qualificazione sulla distanza, Niccolò ha vinto i 50 rana in 26.49 davanti a Simone Cerasuolo (che con 26.85 ha stabilito il nuovo record italiano cadetti) e Benedetta è tornata sotto i 30" nei suoi 50 rana nuotando in 29"85. Titoli italiani, senza pass, anche per Simona Quadarella nei 400 stile, Alberto Razzetti nei 400 misti, Silvia Di Pietro nei 50 stile libero e per Margherita PAnziera nei 200 dorso femminile.