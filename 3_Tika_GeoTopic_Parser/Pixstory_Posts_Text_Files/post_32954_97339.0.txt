La Roma di Mourinho pareggia 1-1 sul campo del Leicester grazie a una rete di Pellegrini al 15' del primo tempo, poi bilanciata dal rocambolesco gol di Lookman (considerato autogol di Mancini dall'Uefa) nella ripresa. Occasioni da entrambi le parti con più Leicester che Roma, ma pareggio sostanzialmente giusto, in attesa del ritorno di giovedì prossimo in uno Stadio Olimpico sold-out che decreterà una delle due finaliste del torneo. Nell'altra semifinale il Feyenoord batte per 3-2 in casa il Marsiglia e andrà al Velodrome con un gol da difendere per accedere alla finalissima.