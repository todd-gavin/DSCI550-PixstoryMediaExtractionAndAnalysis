Fa ancora festa Jake Dennis, che si conferma così uno dei più grandi interpreti del circuito dell’ePrix di Londra. Il pilota britannico, già autore ieri di pole position e vittoria in gara-1, è infatti riuscito a concedere il bis anche nelle qualifiche-2 candidandosi fortemente per la doppietta in gara. Battuto, nell’accesissima finale delle qualifiche a eliminazione, il brasiliano del team Venturi Racing, Lucas Di Grassi. Con i leader della classifica tutti nella seconda parte dello schieramento – Vandoorne è 13esimo, davanti a Evans e Mortara, rispettivamente 14esimo e 17esimo – le qualifiche-2 hanno incoronato soprattutto le seconde linee. A partire 
dal nostro Antonio Giovinazzi, molto competitivo almeno sul giro secco e in grado di staccare il terzo miglior tempo. Seguono Antonio Felix Da Costa (DS Techeetah), Nyck De Vries (Mercedes), Sebastien Buemi (Nissan e.Dams), Nick Cassidy (Envision) e Oliver Askew (Andretti). La gara, in programma alle 16.00 italiane, promette spettacolo…

Foto: Instagram jakedennis19