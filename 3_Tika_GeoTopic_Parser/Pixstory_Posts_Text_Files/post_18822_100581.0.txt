José Mourinho ha scelto da chi ripartire il prossimo anno: Paulo Dybala. Il fantasista della Juventus, in scadenza di contratto, sarebbe il pezzo mancante del puzzle per iniziare a costruire una Roma vincente. Certo, non mancano le pretendenti e l’ingaggio richiesto dal giocatore rischia di essere un problema, ma il tecnico portoghese ha fatto ugualmente la sua richiesta alla società.

Per ora si è alle parole e a niente di ufficiale. Pare anche che ancora non ci siano stati contatti, ma la voce continua a correre. L’operazione sarebbe anche sostenibile al fronte di uscite che ne consentirebbero la riuscita: Santon è in scadenza e farà risparmiare 3 milioni di euro l’anno. Con la valigia pronta ci sono anche Veretout, Carles Perez, Viña, Shomurodov, Diawara, Villar e Darboe. In più Zaniolo potrebbe essere ceduto di fronte a una offerta da 40-45 milioni di euro. In ogni caso la telenovela Dybala sarà ancora molto lunga.