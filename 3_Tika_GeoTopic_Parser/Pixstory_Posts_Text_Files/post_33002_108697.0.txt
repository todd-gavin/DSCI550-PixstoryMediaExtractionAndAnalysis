Sono scattate le qualificazioni del torneo di Wimbledon con ben 16 azzurri ai nastri di partenza per provare a raggiungere il tabellone principale. Dopo la prima giornata, però, ne restano solamente sei a inseguire il sogno. Inevitabile un'eliminazione nello scontro fratricida tra Andrea Arnaboldi e Riccardo Bonadio, vinto da quest'ultimo 4-6 7-6 7-5, sono però arrivate le eliminazioni dei giovani Zeppieri (7-6 4-6 6-3 dal tedesco Masur), Cobolli (6-2 6-1 dall'argentino Kicker), Marcora (6-1 6-4 dal moldavo Albot), Giannessi (6-1 6-1 dal francese Grenier), Agamennone (7-6 6-4 dal tedesco Stebe), Arnaldi (6-3 6-7 6-2 dal portoghese Borges), Fabbiano (6-4 6-2 dal britannico Frey), Giustin (6-2 6-1 dal kazako Kukushkin) e Travaglia (6-3 6-4 dal brasiliano Menezes). Oltre a Bonadio, avanzano anche Andreas Seppi (6-2 4-6 6-0 al bosniaco Basic), Federico Gaio (6-4 6-2 al giapponese Sugita), Andrea Vavassori (6-7 6-2 6-3 allo statunitense Klahn), Andrea Pellegrino (6-3 7-5 al croato Serdarusic) e Salvatore Caruso (3-6 6-1 6-4 allo slovacco Horansky). Domani sarà il turno delle donne. In campo Federica Di Sarra (con la svizzera Radovcic), Lucrezia Stefanini (con l'americana Min), Cristiana Ferrando (Con la tedesca Lottner), Sara Errani (con la svedese Bjorklund) e il derby tra Jessica Pieri e Giulia Gatto-Monticone. Oggi in campo anche Lorenzo Sonego e Camila Giorgi nei sedicesimi dei tornei ATP e WTA di Eastbourne.