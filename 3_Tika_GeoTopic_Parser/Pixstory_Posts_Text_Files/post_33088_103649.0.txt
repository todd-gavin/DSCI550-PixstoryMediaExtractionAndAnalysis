Un infortunio al ginocchio, già medicato nel match contro McDonald, ferma Sinner negli ottavi di finale del Roland Garros. Di fronte al numero 7 del tabellone Rublev, Jannik aveva vinto 6-1 il primo set e perso 6-4 il secondo, prima di alzare bandiera bianca e ritirarsi sul 2-0 nel terzo per il russo. Ai quarti va dunque l'altro "rosso", che se la vedrà a sorpresa contro il croato Marin Cilic, che ha asfaltato con un triplo 6-2 il n.2 del mondo, il russo Medvedev. Negli altri match il baby danese Holger Rune ha eliminato in quattro set la testa di serie greca Stefanos Tsitsipas 7-6 3-6 6-3 6-4 qualificandosi per i quarti di finale nei quali affronterà in una sfida tutta scandinava il norvegese Casper Ruud, 6-2 6-3 3-6 6-3 sul polacco Hurkacz. In campo femminile termina agli ottavi di finale l'avventura francese di Camila Giorgi, superata nettamente dalla russa Kasatkina per 6-2 6-2. Ai quarti avanzano anche l'altra russa Kudmetova, 1-6 6-3 6-1 sull'americana Keys, la  statunitense Pegula, 4-6 6-2 6-3 sulla rumena Begu, e la n.1 del mondo, la polacca Swiatek, 6-7 6-0 6-2 sulla cinese Zhang.