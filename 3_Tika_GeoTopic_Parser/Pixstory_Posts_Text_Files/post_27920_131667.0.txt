Ufficiale: a fine anno sarà divorzio tra McLaren e Daniel Ricciardo

L’amore non è mai sbocciato e, alla fine, il divorzio consensuale è arrivato senza particolari sorprese. Daniel 
Ricciardo ha annunciato attraverso un breve video su Instagram che ha anticipato il comunicato ufficiale della 
scuderia, la decisione di lasciare la McLaren al termine della stagione 2022. Una notizia che aggiunge un altro 
importante tassello alla vicenda di mercato che vede protagonista il giovane di scuola Alpine, Oscar Piastri, 
che ha rifiutato la promozione al posto di Alonso proprio per prendere il volante del connazionale Ricciardo 
nel 2023. L’italo-australiano, protagonista di due stagioni molto negative a Woking, con l’unica gioia della 
vittoria a Monza nel 2021 proprio davanti al compagno Lando Norris, ha fatto sapere che comunicherà nei 
prossimi giorni la sua prossima destinazione: a questo punto, appare sempre più probabile l’approdo in 
Alpine, con lo stesso Piastri in direzione opposta pronto a sostituirlo in McLaren.

Foto: Instagram @mclaren