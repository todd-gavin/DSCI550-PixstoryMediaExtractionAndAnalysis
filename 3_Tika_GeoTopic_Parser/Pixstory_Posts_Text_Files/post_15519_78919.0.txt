Lorena Cesarini è salita sul palco dell'Ariston per la seconda serata del Festival di Sanremo 2022. Dopo la bellissima Ornella Muti, è l'attrice romana questa sera a calcare la scena al fianco di Amadeus. Nata a Dakar la co-conduttrice della serata numero ha raccontato, in un lungo monologo, di essere stata attaccata sui social dopo l’ufficializzazione della sua partecipazione alla kermesse per via delle sue origini e per il colore della sua pelle. Sullo schermo alle sue spalle sono state proiettate alcune delle frasi che le sono state rivolte sui social media. Cattiveria, ignoranza, invidia, pregiudizio. L’attrice, visibilmente turbata ed emozionata, ha poi letto alcuni passaggi del libro ‘il razzismo spiegato a mia figlia’ di Tahar Ben Jelloun (scrittore, poeta e saggista marocchino, principalmente noto per i suoi scritti sull'immigrazione e il razzismo). La sua testimonianza, diffusa su Rai 1 in prima serata ha raggiunto milioni di spettatori.