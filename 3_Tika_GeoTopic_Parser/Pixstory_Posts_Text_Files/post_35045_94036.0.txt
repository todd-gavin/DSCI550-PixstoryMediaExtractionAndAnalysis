Oltre 450 minacce di morte. Tante ne ha ricevute il tecnico del Bayer Monaco Julian Nagelsmann dopo l'eliminazione dalla Champions League, ai quarti di finale, per mano del Villareal. Un complessivo di 2-1 per gli spagnoli che è costato tante critiche, ma non solo, per il tecnico bavarese. "So che riceverò sempre critiche da tutte le parti, è normale e posso affrontarlo. Ma con 450 minacce di morte su Instagram, non è così facile", ha detto nella conferenza pre Arminia Bielefeld-Bayern Monaco, "Se le persone vogliono uccidermi è una cosa, ma attaccano anche mia madre, a cui non importa nulla del calcio".

Ha ancora aggiunto: "Non lo capisco. Non appena spegne la TV, la gente dimentica tutta la decenza. E pensano di essere quelli nel giusto, questa è la cosa pazzesca". Per il momento fortunatamente nessuno è passato dalle parole scritte su un pc ai fatti: "Siamo ancora delle persone private. Non voglio provocare nessuno, e nessuno è ancora arrivato a casa mia".