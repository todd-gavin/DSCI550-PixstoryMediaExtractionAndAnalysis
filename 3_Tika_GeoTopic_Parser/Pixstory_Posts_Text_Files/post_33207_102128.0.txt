L'unico tennista azzurro ad avanzare in questo primo lunedì di Roland Garros è Martina Trevisan, che si è sbarazzata in due set 6-2 6-0 della britannica Harriet Dart. Sospeso per pioggia sul 4-6 6-1 1-0 il match tra la romena Begu e Jasmine Paolini. Nel torneo maschile, fuori i due azzurri impegnati oggi. Alessandro Giannessi ha perso in cinque set una maratona contro il croato Borna Gojo, che alla fine avanza in 6-4 6-7 6-7 7-6 6-4. Niente da fare neanche per Franco Agamennone, che dopo aver vinto 6-1 il primo set, ha perso gli altri tre 6-2 6-3 7-6 contro l'americano McDonald. Tra i big nessun problema per Nadal (triplo 6-2 all'australiano Thompson) e per Novak Djokovic, che ha superato 6-3 6-1 6-0 il giapponese Nishioka. Ieri avevano passato il primo turno anche la nuova stellina Carlos Alcaraz, 6-4 6-2 6-0 sull'argentino Londero, e Alex Zverev, 6-2 6-4 6-4 sull'austriaco Ofner.