È successo davvero di tutto, nel GP Gran Bretagna a Silverstone, decima prova di questo emozionante Mondiale F1 2022. A vincere, però, è stato il pilota che ieri si era regalato la prima pole position in carriera, quel Carlos Sainz che così riesce a mettere fine al digiuno di successi della Ferrari iniziato a Imola e che durava ormai da 6 gare. Le emozioni sono tuttavia agrodolci per i tifosi del Cavallino, se si considera che Charles Leclerc è scivolato, a causa di una nuova scelta tattica destinata a far discutere, dalla prima alla quarta posizione negli ultimi giri di gara. Sul podio fanno festa la Red Bull di Perez e la Mercedes di Hamilton, mentre Max Verstappen, rallentato da un detrito mentre si trovava al comando, si accontenta del settimo posto. 

Foto: Instagram f1