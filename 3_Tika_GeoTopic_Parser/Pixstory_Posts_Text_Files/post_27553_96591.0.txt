Una grande azione d’attacco, a 29 km dall’arrivo della mitica classica del ciclismo, permette a Remco Evenepoel, di centrare il successo in solitaria alla Liegi-Bastogne-Liegi. L’atleta fiammingo, al suo debutto nella corsa, ha attaccato sulla Redoute, riuscendo a fare il vuoto e trionfare davanti ai suoi tifosi. Completano il podio tutto belga i suoi connazionali Quinten Hermans e Wout Van Aert, entrambi al traguardo con 48 secondi di margine dal giovanissimo talento della Quick-Step. Da segnalare il grave incidente del campione del mondo Julian Alaphilippe, coinvolto in una maxi-caduta a una sessantina di km dall’arrivo, finito contro un albero e aiutato dal connazionale Romain Bardet prima dell’arrivo dei soccorsi: il francese, ricoverato in ospedale, ha riportato la frattura di due costole, di una scapola e uno pneumotorace. 

Foto: Instagram remco.ev