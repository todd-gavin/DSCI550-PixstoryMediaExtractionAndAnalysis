Arriverà a settembre il nuovo progetto ideato da Tommy Hilfiger e dedicato allo studio newyorkese di Andy Warhol, un parco giochi esperienziale che Hilfiger ha definito uno “spazio mentale” piuttosto che uno spazio fisico e che ha chiamato “Tommy Factory“.
Un grande evento per celebrare il ritorno della maison in passerella e che interesserà lo Skyline drive-in di Brooklyn nella giornata dell’11 settembre; nello stesso contesto, Hilfiger ha anche organizzato uno show see now- buy now, disponibile in streaming sul canale Tommy Play su Roblox, sul sito ufficiale del marchio e, per la prima volta, in contemporanea anche nel metaverso.
“Tommy Factory” sarà un’occasione di scambio artistico e creativo, che cercherà di ricreare l’atmosfera che caratterizzava lo studio di Warhol nella sua epoca di massimo splendore.

https://montenapodaily.com/2022/08/05/tommy-factory-giocare-con-larte/