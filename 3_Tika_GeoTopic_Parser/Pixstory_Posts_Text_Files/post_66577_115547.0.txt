ഓപ്പൺ കിച്ചൻ, കുട്ടികാനത്തെ പ്രശസ്തമായ റെസ്റ്റോറന്റ് ആണ്. മരിയൻ കോളേജിലെ സൗഹൃദങ്ങളും, പ്രണയങ്ങളും ഊട്ടിഉറപ്പിക്കുന്നതിൽ ഓപ്പൺ കിച്ചനും ഉണ്ട് ഒരു ചെറുതല്ലാത്ത പങ്ക്. ഇന്ന് അവിടെ പോകുവാൻ ഇടയായി. ഭക്ഷണത്തിനായി കാത്തിരിക്കുന്ന ഞങ്ങളുടെ ഇടയിലേക്ക് ഒരു പൂച്ചകുഞ്ഞ് ഓടി വന്നു. അത് വിശന്നു നടക്കുകയാണെന്നു അതിന്റെ കരച്ചിലിൽ വ്യക്തമായി.
എല്ലാവരും ലാഭിഷ് ആയി ഭക്ഷണം കഴിക്കുകയാണ് ചുറ്റും. വിശന്നു വലഞ്ഞ ആ പൂച്ച നടുക്ക്. അത് എന്നെയും ഒന്ന് നോക്കി. അതിനെ സഹായിക്കണം എന്ന് എനിക്ക് ഉണ്ടായിരുന്നെങ്കിലും ആരോ ഒച്ചവച്ചു ആ പാവത്തിനെ ആട്ടിയോടിച്ചു.

ഈ ഒരു സന്ദർഭം എന്റെ മനസ്സിൽ ആഴത്തിൽ പതിഞ്ഞു. ആ പൂച്ചയിൽ നമുക്ക് ഈ ലോകത്തെ ദാരിദ്രരെ കാണാം. അവർ ഒരു നേരത്തെ ഭക്ഷണത്തിനു വേണ്ടി കരയുന്നു. എന്നാൽ ആരൊക്കെയോ വന്നു അവരെ ആട്ടി ഓടിക്കുന്നു. സമ്പന്നനാവട്ടെ ലാഭിഷായി ഭക്ഷണം കഴിക്കുന്നു. ഒരു ചിന്ത.