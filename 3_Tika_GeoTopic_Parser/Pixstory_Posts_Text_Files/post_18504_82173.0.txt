Arianna Fontana supera tutti. L'atleta azzurra ha conquistato la sua terza medaglia Pechinese arrivando seconda nei 1.500 metri femminili di short track portando il suo medagliere personale a quota 11 medaglie. Come lei nessun italiano prima d'ora nella storia delle Olimpiadi invernali. Un podio che le consente di staccare Stefania Belmondo ferma a quota 10 medaglie.

Quella di oggi è stata una gara fatta di momenti e alla fine Arianna Fontana l'ha spuntata grazie alla sua esperienza. Nelle retrovie nelle prime battute, si è portata in avanti a metà gara per poi sfruttare un contatto tra la cinese Han Yutong e la favorissima olandese Schulting per arrivare seconda al fotofinish. Alla fine ha trionfato la coreana Choi Minjeong in 2:17.789, l'italiana seconda in 2:17.862 e terza l'olandese in 2:17.865.