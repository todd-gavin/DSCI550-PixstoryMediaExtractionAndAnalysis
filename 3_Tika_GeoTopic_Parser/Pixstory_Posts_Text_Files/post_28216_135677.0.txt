Serie A infrasettimanale: il Milan stecca a Sassuolo, vincono Inter e Roma

È iniziato nella giornata di martedì 30 agosto il primo turno infrasettimanale del campionato di calcio di Serie 
A. La quarta giornata della stagione si è aperta con il risultato a sorpresa di Sassuolo-Milan, che ha visto i 
rossoneri ingolfati e bloccati sullo 0-0 al Mapei dai padroni di casa, che recriminano per il rigore sbagliato 
dall’attaccante della nazionale, Domenico Berardi (poi uscito dal campo per infortunio). In serata vittorie 
comode di Inter e Roma sulle neopromosse Monza e Cremonese, che rimangono ferme ancora a quota 0 
punti. A San Siro, i nerazzurri si sono imposti nel derby lombardo per 3-1 con i gol di Correa, Barella e Lautaro 
Martinez prima dell’inutile rete della bandiera di Okereke. All’Olimpico, la Roma ha travolto i grigiorossi con 
la doppietta di Paulo Dybala (che sfonda quota 100 in Serie A) e Ibanez. Oggi, mercoledì 31 agosto, altri cinque 
match: Empoli-Verona, Sampdoria-Lazio, Udinese-Fiorentina, Juventus-Spezia e Napoli-Lecce, in attesa di 
Atalanta-Torino e Bologna-Salernitana che si giocheranno nella serata di giovedì 1 settembre. 

Foto: Instagram @officialasroma