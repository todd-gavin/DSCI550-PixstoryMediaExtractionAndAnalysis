Non è stato un weekend facile, quello del GP Australia 2022, per il pilota della Safety Car, Bernd Maylander. Chiamata in causa in ben due situazioni nel corso della gara di domenica scorsa, l’auto di sicurezza è finita al centro delle polemiche per la sua andatura troppo bassa, che ha dato fastidio ai piloti non in grado di tenere 
in temperatura le gomme. La Federazione ha però respinto le critiche al mittente attraverso un comunicato ufficiale: “La funzione primaria della Safety Car non è andare veloce ma garantire la sicurezza dei piloti, commissari e funzionari. Le procedure prendono in considerazione molti obiettivi, inclusa l’esigenza di raggruppare la griglia, occuparsi in maniera sicura del recupero dell’incidente o dei detriti in pista. La velocità 
della safety car è dunque dettata dalla Race Control, e non limitata dalle capacità delle auto, veicoli ad alte prestazioni preparati su misura da due dei migliori costruttori del mondo”.

Foto: Instagram astonmartinf1