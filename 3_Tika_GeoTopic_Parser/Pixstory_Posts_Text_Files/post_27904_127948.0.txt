Nei concitati giorni di presentazione dei candidati e delle liste per le elezioni del prossimo 25 settembre, non mancano le sorprese. Di certo per via di alcuni nomi noti che non si ricandideranno, ma anche per altri nomi a dir poco insospettabili che hanno deciso di scendere in campo. Uno di questi è di certo Emerson Fittipaldi, brasiliano due volte campione del mondo F1 che si presenterà per il Sudamerica nelle liste di Fratelli d’Italia, il partito di destra populista strafavorito per la vittoria. Emmo, 75 anni, ha anche un programma politico: difendere lo jus sanguinis, il diritto a ottenere la cittadinanza italiana solo sulla base della discendenza da italiani, agevolando al contempo la possibilità per gli atleti oriundi di difendere i colori del nostro Paese nello sport. 

Foto: Instagram emersonfittipaldioficial