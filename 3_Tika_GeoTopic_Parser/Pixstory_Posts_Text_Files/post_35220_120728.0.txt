"U.S. Cremonese comunica di aver acquisito a titolo definitivo da Club Brugge il diritto alle prestazioni sportive di David Okereke.
Nato a Lagos (Nigeria) il 29 agosto 1997, attaccante, Okereke in Italia gioca prima nella Lavagnese e successivamente con lo Spezia. Con la formazione ligure esordisce in Serie B nel 2016 e arriva a collezionare 59 presenze, firmando 11 gol. Nel 2019 lascia l’Italia per trasferirsi al Club Brugge. Con i belgi vince due edizioni della Jupiler Pro League, scende in campo complessivamente 71 volte (11 nella sola Champions League) e trova la via della rete in 15 occasioni. Nella stagione 2021/22 torna in Italia per conoscere da vicino la Serie A: la sua esperienza al Venezia si conclude con 7 gol in 32 presenze. Okereke ha all’attivo anche una presenza con l’Under 23 della Nigeria". Grande colpo in attacco per la Cremonese neo promossa in Serie A con l’arrivo dell’ex centravanti del Venezia.