Secondo il quotidiano spagnolo Cadena Ser nella notte Barcellona e Bayern Monaco avrebbero trovato l'intesa per il passaggio di Lewandowski in Spagna. Una trattativa conclusa prima che la squadra tedesca partisse per la tournee oltreoceano dove sarebbe dovuto partire anche il suo attaccante più prolifico degli ultimi anni. 

La cifra su cui si sono accordate le due società è di 45 milioni di euro, a cui si aggiungeranno 5 milioni per il raggiungimento di determinati bonus. In questo modo il Bayern Monaco riceverà i 50 milioni di euro richiesti, anche se il contratto dell'attaccante sarebbe scaduto tra meno di un anno.