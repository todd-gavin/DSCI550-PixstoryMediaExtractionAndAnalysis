A sorpresa il danese Jonas Vingegaard è la nuova maglia gialla del Tour de France. Nella 11° tappa che si chiudeva in cima al Col du Granon, il danese è transitato per primo attaccando a meno di 5km dall'arrivo e staccando tutti. Secondo è arrivato il colombiano Quintana a 59", terzo il francese Bardet a 1"10, ma la cosa più importante è che Tadej Pogacar, ormai ex maglia gialla, ha incasasto 2'51" giungendo settimo alle spalle anche di Thomas, Gaudu e Yates. Nella nuova classifica generale il danese comanda con 2'16" su Romain Bardet, con 2'22" su Tadej Pogacar, 2'26" su Geraint Thomas e 2'37" su Nairo Quintana. Italiani lontanissimi. Il migliore in classifica è Damiano Caruso con 33'01" di ritardo dal leader.