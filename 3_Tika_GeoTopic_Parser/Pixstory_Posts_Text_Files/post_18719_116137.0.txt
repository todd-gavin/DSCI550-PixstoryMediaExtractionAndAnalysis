Oltre che sui difensori, il calciomercato sta vivendo molto sul cambio squadra degli attaccanti. Roma e Atalanta stanno dialogando per mettere a segno uno scambio giudicato utile e importante per entrambi i club. La Roma è interessata a Muriel, "riserva" di lusso a Bergamo e autore di un'ultima stagione non all'altezza di quello che aveva fatto vedere gli anni prima, ma comunque ancora in tempo per rilanciarsi e i giallorossi starebbero pensando a lui come vice Abraham.

Per averlo la Roma potrebbe rinunciare a El Shaarawy, giocatore che piace molto all'Atalanta e a Gasperini: "Il ruolo degli attaccanti è molto vario", ha detto l'allenatore dei bergamaschi, "ma le squadre che vogliono migliorare il loro potenziale partono dalla capacità degli attaccanti. È stato così per le big, l’Inter con Lukaku, il Napoli con Osimhen, Abraham alla Roma".

Lo scambio potrebbe avvenire senza alcuna interferenza. Muriel infatti interessava a Milan e Juventus, ma al momento hanno cambiato i loro obiettivi.