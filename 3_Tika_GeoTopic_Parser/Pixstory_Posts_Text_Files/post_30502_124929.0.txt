Si interrompe al terzo turno il cammino di Jannik Sinner nel torneo ATP 1000 di Montreal. L'altoatestino è stato sconfitto nettamente dallo spagnolo Carreno Busta con il punteggio di 6-2 6-4, in 1h24 di gioco. Partita iniziata subito in salita per Sinner che si è fatto brekkare nel terzo game, subendo poi un secondo break nel settimo gioco. Anche il secondo set è girato rapidamente verso Carreno Busta, con un break nel quinto game. Negli altri match di giornata, prova di forza di Nick Kyrgios che ha spazzato via il connazionale de Minaur con il punteggio di 6-2 6-3 in appena un'ora di gioco. L'australiano si scontrerà ora con il polacco Hubert Hurkacz, numero 10 al mondo, che ha battuto in tre set Ramos-Vinolas. Avanzano anche Casper Ruud, Daniel Evans e l'idolo di casa Felix Auger-Aliassime. Sorprendente vittoria di Tommy Paul che sconfigge nettamente Marin Cilic con il punteggio di 6-4 6-2, mentre il britannico Jack Draper ha approfittato di un infortunio al piede che ha fermato Gael Monfils all'inizio del secondo set, dopo aver però già vinto 6-4 il primo.