Il Comitato Paralimpico Internazionale ha deciso di escludere gli atleti russi e bielorussi dalle Paralimpiadi invernali di Pechino che inizieranno domani.
Il presidente Andrew Parsons ha commentato così la decisione del Comitato: "Siamo molto dispiaciuti per gli atleti dei Paesi esclusi. Siete vittime delle azioni dei vostri governi".
Alla base della decisione la minaccia di molte nazioni di non partecipare alle gare in caso di mancata esclusione di russi e bielorussi.
Dmitry Peskov, portavoce del Cremlino, ha criticato duramente questa decisione: "Questa situazione è decisamente mostruosa. Questa è ovviamente una vergogna per il Comitato Paralimpico Internazionale poiché non riesco a trovare altre parole per descriverla".