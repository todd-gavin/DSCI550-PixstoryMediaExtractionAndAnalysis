Jasmine Paolini fa l'impresa al secondo turno del master 1000 di Indian Wells e supera in tre set 2-6 6-3 6-3 la bielorussa Aryna Sabalenka, numero 3 del mondo e testa di serie numero 2 del tabellone. Al terzo turno la tennista toscana se la vedrà con la svizzera Golubic, n.31 del tabellone. Fuori tre azzurri al secondo turno del torneo maschile: Musetti battuto da Opelka con un secco 6-1 6-4, Sonego, superato 6-3 6-4 dal francese Bonzi e Fognini per forfait contro il georgiano Basilashvili. Passa invece senza problemi Jannik Sinner con un doppio 6-3 al serbo Djere e al terzo turno se la vedrà proprio con il francese Benjamin Bonzi. Matteo Berrettini, invece, avrà di fronte il danese Holger Rune.