Si è conclusa ieri la 33esima edizione della Coppa d’Africa di calcio, spostata dal gennaio 2021 al 2022 per effetto della pandemia da Covid-19. A imporsi nella finale – disputata allo stadio Paul Biya della capitale del Camerun, Yaoundé – è stato il Senegal, in grado di battere l’Egitto ai calci di rigore dopo che il risultato è rimasto fisso sullo 0 a 0 per tutta la durata dei tempi regolamentari e supplementari. Per il Senegal si tratta della prima affermazione nella storia della competizione. Nella rosa, ben 4 calciatori “italiani”: Kalidou Koulibaly (Napoli), Keita Baldé (Cagliari), Fodé Ballo-Touré (Milan) e Ibrahima Mbaye (Bologna).

Foto: Instagram kkoulibaly26