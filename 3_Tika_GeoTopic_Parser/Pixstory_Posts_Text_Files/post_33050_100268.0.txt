Il primo verdetto della 37° e penultima giornata del campionato di calcio italiano 2021-22 arriva in serata, dallo stadio olimpico di Roma, dove i capitolini, pur dominando territorialmente e in 11 contro 10 per due terzi di match, non vanno oltre il pareggio contro il Venezia, rischiando anche la beffa nel finale. Del veneziano Okereke al primo minuto e del romanista Shomurodov al 76' le reti del match. Negli altri tre anticipi la Salernitana spreca ad Empoli sbagliando un rigore all'84' con Perotti e deve accontentarsi dell'1-1 maturato grazie ai gol di Cutrone (Empoli) e Bonazzoli (Salernitana). Lo Spezia espugna il campo dell'Udinese 2-3 e mette il sigillo sulla permanenza in serie A, mentre il Torino vince a Verona 0-1 una partita tra due squadre senza più obiettivi, già salve ma troppo lontane dall'Europa.