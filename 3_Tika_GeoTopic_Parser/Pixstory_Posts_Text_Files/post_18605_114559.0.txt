E' giornata di arrivi in casa Fiorentina. Sui social della società viola sono stati annunciati due acquisti in maniera davvero originale: senza dire nomi o mettere foto dei nuovi calciatori, la società ha pubblicato Holly e Benji con la maglia della Fiorentina addosso per far intuire l'arrivo di un portiere e di un attaccante.

I due nuovi arrivi sono infatti Gollini e Jovic. Il primo arriva a Firenze in prestito oneroso dall'Atalanta dopo l'annata non felice al Tottenham. I viola a fine anno avranno la possibilità di riscattarlo. Jovic, 24 anni, è stato invece acquistato a circa 15 milioni di euro dal Real Madrid, società in cui non ha dato quello che ci si aspettava segnando solo 3 gol in 36 presenze in quasi tre stagioni. Per lui contratto biennale.