Il sogno dei tifosi bianconeri è sempre più vicino al vedersi realizzato. Paul Pogba è vicinissimo al ritorno a Torino. Il centrocampista francese avrebbe anche già svolto una prima parte di visite mediche negli Stati Uniti dove si trova in vacanza, il tutto mentre il suo agente Rafaela Pimenta continua a trattare con la Juventus un accordo su base triennale a 8 milioni di euro a stagione.

Come era successo già con Ronaldo, l'arrivo di Pogba sarebbe già stato anticipato dall'arrivo delle sue auto a Torino, oltre che di tutto ciò che gli serve per la sua nuova vita torinese. "Se l'ambiente mi ama riesco a dare il meglio", ha dichiarato in un'intervista rilasciata a Uninterrupted, "Devi essere a tuo agio dove giochi e con le persone con cui giochi. È la cosa più importante".