Un torneo da dimenticare per Matteo Berrettini, che partiva con i favori del pronostico ma che è risultato positivo a un tampone al covid-19. Il tennista romano, che avrebbe dovuto debuttare oggi contro il cileno Garin, ha alzato bandiera bianca e magra è la consolazione che, anche vincendo il torneo, non avrebbe conquistato punti perché l'ATP ha deciso di togliere Wimbledon dal circuito per via del divieto di partecipazione ai tennisti russi e bielorussi. Da lunedì 11, in ogni caso, Berrettini sarà numero 15 in classifica e dovrà ricostruire il suo ranking. Il numero 1 italiano diventerà, dunque, Jannik Sinner, già certo del ritorno in top 10 dopo il torneo londinese.