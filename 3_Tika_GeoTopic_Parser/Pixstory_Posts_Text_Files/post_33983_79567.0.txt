Olivier Giroud spezza la maledizione del numero 9 del Milan: era dal 4 maggio 2008, infatti, che un calciatore rossonero con quella maglia non segnava in un derby. L’ultimo fu Pippo Inzaghi in un Milan – Inter finito 2-1. Subito dopo aver deciso il Derby e aver riaperto il campionato, il francese è stato intervistato ai microfoni di DAZN: “Il derby è una partita speciale: si deve vincere. Il primo gol è stato fortunato, ma il secondo è arrivato da un ottimo assist di Calabria. Avevo detto prima della partita che questo derby sarebbe stato speciale. Nel primo tempo ci hanno messo in difficoltà, speravo in qualche palla in area. Sono molto felice per la squadra e per i nostri tifosi”. 

Il francese ha siglato 7 gol fin qui in campionato, tutti difronte al proprio pubblico. Un rapporto speciale con San Siro e i supporter rossoneri. Il francese ha poi proseguito: “Ero un po’ frustrato nel primo tempo perché non abbiamo giocato molto bene e lo sapevamo. Nella ripresa abbiamo mostrato un grande spirito di squadra: We are back”.

Poi ha chiuso parlando delle rinnovate ambizioni del suo Milan: “I derby si vincono sempre. La strada è ancora molto lunga. Siamo in corsa ma ci sono tante partite da giocare: l’Inter rimane in vetta, facciamo le cose fatte per bene, vinciamo e poi vediamo loro cosa fanno”. 


Crediti Foto: profilo Instagram Olivier Giroud 

Al francese va dato il merito di aver riportato il Milan alla vittoria in rimonta in un derby per la prima volta dal febbraio 2004.