Le voci di un possibile ripescaggio dell'Italia per i Mondiali in Qatar se ne sono sentite tante. L'ultima in ordine di tempo vorrebbe la nostra nazionale chiamata a giocare per una possibile esclusione dell'Ecuador. Il presidente della Figc Gravina ha interrogato la Fifa per sapere se ci fosse davvero qualche possibilità.

"Possibilità di ripescaggio in caso di esclusione dell'Ecuador? Zero". Queste le parole che non ammettono repliche della Fifa al riguardo. Quindi per la nazionale guidata da Mancini non ci sono proprio speranze di volare in Qatar. "L'Europa ha 13 posti disponibili e li ha occupati, se si libererà un posto in Sudamerica andrà una nazionale sudamericana", ha aggiunto Gravina, "Abbiamo sentito la Fifa per darci un momento di ebbrezza, la risposta è stata assolutamente negativa. In Qatar avrebbero piacere ad avere l'Italia? Anche noi avremmo piacere. Ma le regole sono queste e noi siamo andati fuori per demerito".