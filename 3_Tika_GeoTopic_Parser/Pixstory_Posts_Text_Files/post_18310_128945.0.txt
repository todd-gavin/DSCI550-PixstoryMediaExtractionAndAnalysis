Il torneo di Cincinnati sta facendo vittime illustri, ma continua il cammino di Jannik Sinner. L'altoatesino al secondo turno ha battuto il serbo Miomir Kecmanovic. Anzi, per dirla tutta, l'avversario si è ritirato durante il secondo set per infortunio quando il risultato era sul 3-1 per Sinner che aveva già vinto il primo set 7-5.

Un match equilibrato in cui Sinner ha vinto il primo set grazie a un break conquistato al secondo game di Kecmanovic. Poi ha giocato bene quando ha servito mettendo a punto 5 ace e un impressionante 21/22 nei punti conquistati sulla sua prima di servizio. Nel quinto game del secondo set, quando l'italiano era sul 3-1, il serbo si è ritirato.

Agli ottavi di finale Sinner affronterà il canadese Felix Auger-Aliassime che al secondo turno ha eliminato agilmente l’australiano Alex de Minaur con il punteggio di 6-3, 6-2. Sarà un match molto impegnativo per l'italiano.