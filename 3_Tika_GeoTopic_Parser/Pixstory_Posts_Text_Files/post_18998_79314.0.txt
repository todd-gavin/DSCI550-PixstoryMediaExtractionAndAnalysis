Con un gol a un minuto dal 90esimo, l'ex giocatore del Torino Alejandro Berenguer ha eliminato ai quarti di finale il Real Madrid dalla Coppa del Re. Un risultato che premia l'Athletic Bilbao che nel turno precedente (gli ottavi di finale) aveva già eliminato il Barcellona di Xavi. Questa volta il dispiacere è per Carlo Ancelotti, tecnico del Real, che vede cedere i suoi a pochi secondi dal triplice fischio e al termine di una partita non bellissima e durissima dal punto di vista fisico.

L'Athletic Bilbao, dopo aver eliminato Barcellona e Real Madrid, giocherà la semifinale di Coppa del Re contro il Betis Siviglia che, nei quarti di finale, ha sconfitto il Real Societad con un sonoro 4-0.

Athletic Bilbao-Real Madrid 1-0

Athletic Bilbao (4-3-3): Agirrezabala, De Marcos, Yeray, Martinez, Yuri, N. Williams (dal 45' Berenguer), D. Garcia, Vesga, Muniain (dal 90' Balenziaga), R. Garcia (dal 68' Serrano), I. Williams

Real Madrid (4-3-3): Courtois, Militao, Alaba, Nacho, Kroos (dal 76' Camavinga), Modric, Asensio, Casemiro, Lucas Vazquez, Vinicius (dal 60' Isco), Rodrygo
Reti: Berenguer (A)

Note: ammonisti D. Garcia (A), Kroos (R), Modric (R), Yuri (A), De Marcos (A)