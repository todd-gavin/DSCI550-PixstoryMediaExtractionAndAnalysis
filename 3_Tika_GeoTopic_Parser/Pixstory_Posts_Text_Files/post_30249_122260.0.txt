Nonostante le tante polemiche dell'estate, il Manchester United sarà quasi costretto a schierare il separato in casa Cristiano Ronaldo nel debutto in Premier League, in programma domenica pomeriggio in casa contro il Brighton. L'allenatore Erik Ten Hag deve infatti fronteggiare l'indisponibilità di Anthony Martial, fermato da un problema al bicipite femorale. Quasi certo dunque che ricorrerò all'utilizzo di CR7, nonostante il portoghese abbia saltato la prima parte di preparazione con la squadra adducendo problemi famigliari, ma cercando nel frattempo un club impegnato in Champions League che lo ingaggiasse. La partita di domenica potrebbe essere solo una parentesi, o il primo capitolo di una difficile riconciliazione.