Giovanni Simeone è tornato al gol in grande stile dopo un digiuno lungo ben nove turni. L’attaccante argentino ha trascinato il suo Hellas Verona alla vittoria contro il Venezia grazie ad una tripletta, salendo così a quota 15 gol in stagione.

In tutti questi anni, il Cholito non era mai riuscito a realizzare così tante reti in una singola annata di Serie A: il suo bottino massimo, infatti, era di 14 gol ai tempi della Fiorentina nella stagione 2017/2018. Inoltre, fino a questo momento, Simeone è il calciatore argentino che ha realizzato più gol nella stagione 2021/2022 tra i cinque principali campionati europei. 

Queste le sue parole al termine del match: “A livello personale mi serviva molto il gol. A volte un attaccante può aiutare la squadra anche senza segnare, tenendo il pallone o trasmettendo forza. So di poter fare tutte queste cose, a volte ci riesco, altre no”. 

Crediti foto: StatsPerform