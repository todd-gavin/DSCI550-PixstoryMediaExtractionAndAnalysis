Alla fine è arrivata la prima vittoria della Hyundai in questa edizione del campionato del mondo Rally. La casa coreana ha dovuto attendere fino al WRC Italia Sardegna per stappare il primo champagne della stagione: a trionfare, in un’edizione senza storia della gara sugli sterrati isolani, è stato Ott Tanak, bravo a chiudere con oltre un minuto di vantaggio sulla Ford Puma di Craig Breen e sulla i20 gemella dello spagnolo Dani Sordo. Deludente il weekend del leader del Mondiale, Kalle Rovanpera, solo quinto a oltre 3 minuti dal leader. Prossimo appuntamento per il WRC è per il weekend del 26 giugno quando nei dintorni di Nairobi si correrà il Rally Safari Kenya. 

Foto: Instagram officialwrc