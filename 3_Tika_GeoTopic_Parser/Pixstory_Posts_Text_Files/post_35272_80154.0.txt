Non c’è pace per Manolo Gabbiadini che ha dovuto di nuovo dare forfait dopo la rottura del legamento crociato rimediata nella partita contro il Sassuolo. Il bergamasco chiude dunque qui la sua stagione con la maglia blucerchiata. Al suo posto ecco che la dirigenza ligure ha pescato un coniglio bianco dal cilindro: Sebastian Giovinco. Il piccolo attaccante tuttofare torna in Italia dopo le famose avventure estere prima in Canada e poi in Arabia Saudita. Cresciuto nel settore giovanile della Juventus, Giovinco è riuscito ad
imporsi in Serie A grazie alla sua classe e alla sua
tecnica. Dopo un anno in prestito all'Empoli nella stagione 2007/08, con un totale di 6 gol in 35 partite in Serie A, il fantasista si è imposto
nel club bianconero, senza però mai godere del  posto da titolare fisso. Chiuse infatti il suo ciclo con un totale di 132 partite e 20 gol dal 2008 al 2015. Nel mezzo, l'importante parentesi al Parma dal 2010 al 2012 (23 gol in 70 partite). Sette anni fa poi il piccolo giocatore ha lasciato l'Italia, rilanciandosi al Toronto, dov'è presto diventato
un beniamino dei tifosi grazie agli 83 gol in 142
partite ufficiali. In Canada è rimasto fino al gennaio 2019, quando stato ceduto all'Al-Hilal Riyad, dove ha collezionato 83 presenze e 16 gol. Oltre ai club, Giovinco nella sua carriera ha trovato spazio anche in Nazionale. Conta infatti 23 presenze ufficiali e solamente 1 gol a referto. Ora il ritorno in Italia: la sua nuova maglia sarà quella della Sampdoria.