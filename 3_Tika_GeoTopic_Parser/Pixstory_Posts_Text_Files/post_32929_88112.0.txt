Nelle prime due sessioni di prove libere del Gran Premio dell'Indonesia il migliore di tutti è stato il campione del mondo in carica Fabio Quartararo. Il pilota della Yamaha ha preceduto di 30 millesimi il suo compagno di team, Franco Morbidelli. Terzo il ducatista Johann Zarco a circa 3 decimi, davanti alle altre Ducati di Martin, Bastianini e Miller. Sfortunato Pecco Bagnaia, che durante i suoi due tentativi di giro veloce ha trovato le bandiere gialle prima per la caduta di Bastianini e poi per quella di Marc Marquez, chiudendo solo 21° davanti proprio al campione spagnolo. Se domattina nelle FP3 dovesse piovere, Bagnaia e Marquez, così come altri big del calibro di Dovizioso e Mir, Vinales e Pol Espargarò, saranno tutti costretti a passare dalla Q1, la prima parte di qualifica riservata ai più lenti della classifica combinata tra FP1, FP2 e FP3.