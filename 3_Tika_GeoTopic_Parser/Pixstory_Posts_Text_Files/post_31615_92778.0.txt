Saranno circa 14 milioni gli italiani in viaggio per le festività pasquali. Di questi, uno su quattro approfitterà della vicinanza con il 25 aprile per allungare la vacanza. Le destinazioni preferite sono per quasi il 90% l’Italia, mentre il 10,5% sceglierà una località estera. Le mete preferite per i viaggiatori che resteranno in Italia saranno il mare (28,9%), le località d’arte (28,7%), la montagna (16,4%) e, a seguire, i laghi (4,6%) e le località termali (2,2%). Per coloro che invece si recheranno all’estero, vincono le grandi capitali europee, seguite da località marine in generale, dalle grandi capitali extraeuropee e dal viaggio in crociera. L’alloggio preferito sarà la casa di parenti e amici; segue da presso l’albergo con un 25,5%, le case di proprietà e i bed & breakfast. La vacanza avrà una durata media di 4,7 notti. La spesa media pro capite sostenuta per la vacanza (comprensiva di trasporto, alloggio, cibo e divertimenti), sarà pari a 504 euro. Chi resterà in Italia spenderà mediamente 474 euro, mentre la spesa aumenta per chi trascorrerà un periodo di vacanza oltre confine (708 euro).Il turismo si conferma un driver eccezionale per l’economia del territorio creando un giro di affari di 7,06 miliardi di euro. La gran parte della spesa dei viaggiatori sarà destinata ai pasti e al viaggio. L’alloggio assorbe il 16,5% del budget, mentre allo shopping sarà destinato il 15,7%. La motivazione principale per la vacanza pasquale sarà il riposo e il relax, seguito dal divertimento. Il 29,1% degli italiani approfitterà di questa occasione per raggiungere la propria famiglia. Altri motivi che orientano la scelta della vacanza sono l’abitudine e la scoperta di posti nuovi. Durante questi giorni, le attività principali consisteranno in passeggiate (50,8%), escursioni e gite (37,6%), visita a monumenti (23,3%), e a musei o mostre (16,5%).
I MOTIVI DI NON VACANZA – Tra gli individui intervistati che non andranno in vacanza, il 40,1% ha rivelato di non partire per motivi economici; il 28,4% perché intende organizzare un viaggio in altro periodo ed un altro 25% per motivi familiari.