Kalidou Koulibaly saluta il Napoli e passa al Chelsea. Il forte difensore si sta già spostando a Londra, dove domani effettuerà le visite mediche prima di firmare il nuovo contratto. Dai Blues percepirà 10 milioni di euro a stagione per i prossimi 5 anni, mentre il Napoli incassa 38 milioni di euro più 2 di bonus. Con gli azzurri, Koulibaly ha collezionato 317 presenze totali, con 14 gol. In bacheca la Supercoppa Italiana 2014/15 e la Coppa Italia 2019/20.