Attimi di paura per il presidente dell’Associazione Italiana Arbitri, Alfredo Trentalange. L’ex fischietto di Serie A è infatti rimasto coinvolto venerdì notte in un incidente stradale sull’Autostrada del Sole, all’altezza di Frosinone, mentre si recava a Roma insieme al designatore arbitrale della Serie C, Maurizio Ciampi. Trentalange e Ciampi sono stati ricoverati a Colleferro riportando fortunatamente solo alcune fratture. Il numero 1 dell’Aia è stato subito dimesso ed è rientrato a Torino, mentre Ciampi è ancora ricoverato. La Polstrada sta ancora svolgendo gli accertamenti di rito. 

Foto: Instagram aia_it