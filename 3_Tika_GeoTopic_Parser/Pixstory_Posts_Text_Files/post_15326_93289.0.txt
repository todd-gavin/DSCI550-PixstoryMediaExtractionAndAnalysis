Rovigo, terra tra Adige e Po, dove la natura abbraccia la storia, l’arte e la cultura. Un patrimonio diffuso che si svela nelle tradizioni, nei sapori e nei paesaggi. Un connubio perfetto svelato da borghi antichi, ville venete, chiese e abbazie, tenute rurali ricche di charme. Scorci che incantano come in una favola, grazie ad una trama legata all’intreccio continuo e pur sempre diverso di terra e acqua. Un fascino irresistibile fatto di silenzi che si alternano a canti d’uccello e a guizzi di cefali lungo l’Adige, il Canal Bianco fino alle valli e agli scanni selvaggi del Delta del Po, popolato da ben 370 specie diverse di avifauna.
 
TRA I DUE FIUMI UNA TERRA DA FAVOLA
 
Far vivere un’esperienza di viaggio autentica alla scoperta di luoghi inediti è proprio l’obiettivo di Rovigo Convention & Visitors Bureau che dal 2021 è anche l’organizzazione incaricata di realizzare il Piano Strategico del Marchio d’Area “Terre fra Adige e Po”, aggregazione pubblico-privata che riunisce 40 enti per una gestione più efficace della promozione turistica.
“Il tratto unico e distintivo delle “Terre fra Adige e Po” – sottolinea Cristina Regazzo, referente di Rovigo CVB e punto di riferimento della promozione locale - “ è proprio il patrimonio di bellezza storica e culturale che diventano un tutt’uno con un contesto ambientale talora intatto, non aggredito da folle barcollanti, ma capace invece di toccare le corde più profonde dell’anima o di sorprendere anche gli eruditi”.
www.rovigoconventionbureau.com