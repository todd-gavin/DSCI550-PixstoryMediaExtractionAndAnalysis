La carriera da calciatore di Mezut Ozil sembra ormai prossima alla fine, ma il calciatore tedesco di origini turche ha già pronto un nuovo futuro. A svelarlo è stato il suo agente Erkut Sogut: "Sarà sempre di più negli eSports, giocherà da solo e forse diventerà un atleta in questo campo. È davvero bravo a Fortnite e penso che un giorno non sarei sorpreso se gareggiasse. Possiede una squadra, la M10 Esports, e ha giocatori su cui contare. Ha una casa da gioco in Germania" ha dichiarato al Telegraph. Dopo anni da protagonista sui campi di tutto il mondo, la parabola discendente di Ozil è iniziata quando l'Arsenal lo ha messo fuori rosa. La scorsa estate il 33enne è passato al Fenerbahce, dove è stato protagonista di una stagione da 31 partite e 8 reti, venendo però nuovamente messo fuori rosa a marzo per contrasti con l'allenatore Ismail Kartar.