La nazionale dell'Ucraina ha disputato la sua prima partita dall'inizio del conflitto. Lo ha fatto in Germania, in una amichevole di beneficenza per le vittime della guerra contro il Borussia Mönchengladbach. I gialloblu hanno vinto 2-1, ma in questo caso il risultato non era quello a cui si è badato. Più importanti i migliaia di spettatori presenti allo stadio che hanno sventolato le bandiere ucraine e si sono uniti ai giocatori nel trasmettere un messaggio di sostegno al Paese attaccato dalla Russia il 24 febbraio.

L'ex nazionale ucraino Andreiy Voronin ha commentato la partita per l'emittente tedesca ProSieben dicendo: "Questa partita è molto importante, per la nostra squadra e per il nostro Paese. Sentiamo di non essere soli, il mondo intero è dietro di noi".