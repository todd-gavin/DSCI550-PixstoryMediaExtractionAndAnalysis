È partito dal quartier generale di Tartu il Rally Estonia, settima prova del Mondiale WRC 2022. Nelle prime sette prove speciali è lotta serrata tra Toyota e Hyundai, con Elfyn Evans (GR Yaris Rally1) al comando con 14.4 secondi di vantaggio sul compagno di marca e leader del Mondiale Kalle Rovanpera. Terza posizione per il campione del mondo 2019 e leader dello squadrone della casa sudcoreana, nonché idolo del pubblico di 
casa, Ott Tanak. L’estone resta ancora agganciato alle chance di bissare il successo ottenuto nel rally Italia Sardegna, pagando un gap di 27.8 secondi dal leader. Fuori dai giochi, invece, la Ford Puma Rally1 di Craig Breen, finito fuori strada riportando danni allo sterzo. 

Foto: Instagram officialwrc