Dopo l’annuncio dei giorni scorsi riguardo la possibilità di affittare il Camp Nou per una partitella tra amici, è arrivata un’altra notizia che riguardo lo stadio del Barcellona. Sarà infatti possibile anche celebrare un matrimonio all’interno dello storico impianto blaugrana. I prezzi, naturalmente, sono decisamente alti e cambiano in base alla zona dello stadio utilizzata. 

Si passa dai 1600 euro per celebrare le nozze all’interno della Foundation Lounge con la possibilità di invitare dalle 20 alle 50 persone ai 13500 euro per sposarsi nella Grandstation Hall con un numero di ospiti che va dai 300 ai 1000. Le suddette cifre prevedono una permanenza di 6 ore all’interno del Camp Nou e le pulizie prima e dopo il matrimonio. Per i soci del club, inoltre, è previsto uno sconto del 15%.