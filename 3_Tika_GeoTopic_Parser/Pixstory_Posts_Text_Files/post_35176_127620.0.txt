“Pedro? Diciamo che lui nei primi minuti con il Valladolid ha subito un trauma distorsivo importante, sono escluse fratture e lesioni ai legamenti. Ha un trauma importante, ma procede tutto nel migliore dei modi e speriamo in un rientro a breve. Zaccagni? Ha ricevuto una botta al costato, non solo lui ma anche altri hanno avuto traumi contusivi ma niente di importante”. Con queste parole il medico della Lazio ha descritto la situazione circa le condizioni dei due giocatori biancocelesti, usciti malconci dalle ultime fatiche della squadra capitolina. Resterà ora dunque da valutare il rientro di Pedro, mentre Zaccagni sembra essere già sulla buona strada.