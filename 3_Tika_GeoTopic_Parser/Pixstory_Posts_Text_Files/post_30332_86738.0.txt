Niente test in Bahrain per Daniel Ricciardo. Il pilota della McLaren, dopo aver accusato un leggero malessere nei giorni scorsi, è risultato positivo al Covid-19. 
L'australiano è ora in isolamento, secondo le norme locali relative alla pandemia di coronavirus. La sua partecipazione al GP Bahrain in programma nel prossimo fine settimana appare comunque molto probabile.
L'indisponibilità di Ricciardo costringe il compagno di squadra Lando Norris agli straordinari: il britannico sarà in pista anche domani, per il terzo e ultimo giorno di prove invernali.