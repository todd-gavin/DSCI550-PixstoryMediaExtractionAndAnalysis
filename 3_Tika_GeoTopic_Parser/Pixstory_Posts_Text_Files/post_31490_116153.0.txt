L'archeologia femminista nasce con lo
scopo di abolire i pregiudizi legati al ruolo svolto dalla
donna nell'antichità, tentando di sottolineare l'importanza della figura femminile spesso considerata marginale.
Parliamo quindi di una diversa modalità di interpretazione
del mondo antico.
Un altro punto saliente della critica dell'archeologia
femminista è l'immagine che si ha dell'archeologo.
Nell'immaginario comune è lo studioso rude e possente che opera sul campo spostando pesanti macigni e terreno; quello dell'archeologa è invece ricondotto alla studiosa “incoraggiata" a fare ricerca in laboratorio. Nonostante ci sia una palese disuguaglianza, alcuni archeologi si sono opposti al pensiero femminista; solo un numero ristretto di studiosi si è attivamente impegnato nella sfida alle strutture di potere patriarcale. Addirittura c'è chi preferisce evitare il termine "femminista" per paura di far trapelare un'ideologia politica e/o a causa delle connotazioni negative che col tempo ha assunto il termine. Noi invece non abbiamo alcun timore nel definirci femministe ed appoggiamo pienamente la causa!
Fonte: genderarchaeology