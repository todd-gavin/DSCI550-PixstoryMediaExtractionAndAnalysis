Nella seconda giornata di test F1 a Barcellona, Charles Leclerc con la Ferrari ha ottenuto il miglior tempo, girando in 1.19.689 con una gomma a mescola media. Dietro di lui si sono piazzati Pierre Gasly (AlphaTauri) e Daniel Ricciardo (McLaren), nonostante abbiano usato una mescola morbida, cioè più performante. Quarta la Mercedes di George Russell e quinta l'altra Ferrari di Carlos Sainz. Lewis Hamilton ha girato poco e non cercando la prestazione, chiudendo la classifica in 16° posizione. Giornata negativa anche per la Red Bull che con Sergio Perez ha avuto dei problemi tecnici e ha potuto compiere appena 71 giri, di cui il migliore ha messo il messicano in settima piazza. Domani terza e ultima giornata di test catalani.