Continua la favola di Lucia Bronzetti. La tennista azzurra non è neanche scesa in campo per qualificarsi per i suoi primi ottavi di finale in un masters 1000. La sua avversaria, infatti, la russa Anna Kalinskaya, si è ritirata per un problema al braccio sinistro. La Bronzetti affronterà lunedì negli ottavi di finale l'australiana Gavrilova. Agli ottavi proveranno a qualificarsi nel tabellone maschile anche Jannik Sinner, opposto allo spagnolo Pablo Carreno Busta, e Fabio Fognini, che se la vedrà contro l'imprevedibile australiano Nick Kyrgios.