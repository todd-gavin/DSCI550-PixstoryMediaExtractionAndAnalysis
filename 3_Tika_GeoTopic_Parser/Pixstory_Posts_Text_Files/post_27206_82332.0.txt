Un omaggio a un animale affascinante. Una giornata dedicata a tutti gli amanti del magnifico mondo felino. 
Per l’edizione 2022 torna a Milano  La Città dei Gatti, la rassegna dedicata alla cultura felina con mostre, concerti, rassegne e incontri a tema.
Protagonista assoluto di questa edizione è il Gatto con gli Stivali che verrà celebrato con una mostra allestita presso WOW Spazio Fumetto – Museo del Fumetto con tavole originali di maestri come Dino Battaglia, Guido Crepax, Fabio Visintin e Luca Salvagno che hanno prestato la loro immaginazione e le loro matite a questo straordinario personaggio.