Esame Spezia superato per l'Inter, che ottiene la terza vittoria consecutiva espugnando con il punteggio di 3-1 il campo dei liguri nel match che ha aperto la 33esima giornata. A sbloccare il risultato è stato Brozovic al 31° minuto, dopo un avvio non brillante dei nerazzurri. Nella ripresa, arriva al 73° il raddoppio da parte di Lautaro Martinez, che non segnava in trasferta dallo scorso 17 dicembre. Nel finale lo Spezia ha provato a rifarsi sotto, segnando all'88° con Maggiore, ma nel recupero Alexis Sanchez ha messo al sicuro il successo dell'Inter. In attesa del match serale tra Milan e Genoa, gli uomini di Simone Inzaghi tornano momentaneamente a godersi il primato in classifica.