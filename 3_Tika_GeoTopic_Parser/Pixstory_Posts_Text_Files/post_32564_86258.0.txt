Tirreno-Adriatico nella terza tappa vince Caleb Ewan. Ganna sempre leader
L'australiano Caleb Ewan trionfa sul traguardo di Terni nella terza tappa della Corsa dei due Mari, battendo allo sprint il francese Arnaud Demare e l'olandese Olav Kooij. Ottavo, nono e decimo tre italiani: Consonni, Viviani e Moschetti. Nel finale hanno provato a farsi vedere lo sloveno Pogacar, neutralizzato dal campione del mondo Julian Alaphilippe, e poi Soler e Geoghegan Hart. Filippo Ganna mantiene la maglia di leader con 11 secondi di margine sul belga Remco Evenepoel e 14" sullo sloveno Tadej Pogacar. Domani partenza dalle suggestive cascate delle Marmore e arrivo a Bellante dopo 202km di prova.