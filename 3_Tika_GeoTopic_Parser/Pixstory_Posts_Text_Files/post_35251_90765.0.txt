Non arrivano buone notizie per Lorenzo De Silvestri e il Bologna. L'esterno rossoblù si è fermato sabato mattina per un problema fisico in allenamento. Questo il comunicato dei felsinei: 
"Sono ripresi questo pomeriggio gli allenamenti dei rossoblù verso Milan-Bologna di lunedì. Attivazione atletica e seduta tecnico-tattica agli ordini dello staff di Mister Mihajlovic. Ibrahima Mbaye si è allenato regolarmente con i compagni, Nicolas Dominguez in parte con il gruppo. Differenziato per Michael Kingsley. Gli esami cui è stato sottoposto Lorenzo De Silvestri, in seguito a un risentimento accusato nei giorni scorsi, hanno evidenziato una lesione di primo grado al bicipite femorale destro, con tempi di recupero di circa 3-4 settimane".