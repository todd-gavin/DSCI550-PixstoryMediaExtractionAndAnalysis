Brutto incidente per Mick Schumacher nelle qualifiche del GP Arabia Saudita. Il figlio del leggendario Michael ha perso il controllo della sua Haas ad altissima velocità, carambolando con violenza contro il muro. Il risultato è stato un impatto brutale, che mette un serio punto interrogativo sulle condizioni di sicurezza della pista di Jeddah, confermando invece l'incredibile resistenza agli urti delle auto di Formula 1: nonostante lo schianto abbia portato il retrotreno a staccarsi letteralmente dal corpo vettura, il giovane tedesco è miracolosamente illeso e senza infortuni, purse elitrasportato all'ospedale più vicino per controlli più approfonditi. Mick è stato comunque immortalato sorridente e tranquillo mentre parlava con degli addetti ai lavori e, prima di essere caricato in barella sull’elicottero, ha parlato al telefono con la mamma Corinna. 

Foto: Instagram f1