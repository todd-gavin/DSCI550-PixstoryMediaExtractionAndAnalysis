Italia-Scozia era iniziata bene per i colori italiani, non tanto per il piazzato di Garbisi e il momentaneo 3-0, ma anche per il piglio che la nazionale ci stava mettendo. Due errori macroscopici, però, hanno portato la squadra scozzese avanti per 12-3 con due mete in contropiede, una delle quali in un'azione che poteva propiziare il vantaggio azzurro. La bellissima meta di Brealey, imbeccato da Bruno aveva riacceso le speranze azzurre, ma dal 12-10 al 33-10 il passo è stato breve. A nulla sono valse due belle segnature dell'esordiente 22enne capuozzo per il 22-33 finale. Non è tutta da buttare la prestazione degli azzurri, che si spera possano crescere in futuro, magari grazie ad altri innesti dell'Under 20, che ieri hanno battuto i pari età della Scozia per 27-13.