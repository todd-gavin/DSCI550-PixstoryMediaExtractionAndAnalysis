Con l'Italia ormai fuori dal Mondiale di Qatar e il Portogallo che si giocherà l'accesso con la Macedonia del Nord (grazie alla vittoria sulla Turchia), vediamo come sono andate le altre partite valide per i playoff. 

La Svezia vede ancora una volta i Mondiali vicini dovendosi giocare la finale dei playoff contro la Polonia, non certo una squadra da sottovalutare visto che in attacco c'è un certo Lewandowski, attaccante del Bayern Monaco. I gialloblu nella serata di ieri hanno battuto la Repubblica Ceca con un gol dell'ex Palermo Quaison ai tempi supplementari.

La Polonia, che sfiderà la Svezia, non ha giocato la semifinale dei playoff perché avrebbe dovuto scendere in campo contro la Russia che però, a causa del conflitto in Ucraina, è stata eliminata dal Mondiale.

Il Galles è la prima finalista del girone degli spareggi in cui c'è anche l'Ucraina che, però, giocherà contro la Scozia non prima di giugno. A trascinare i gallesi non poteva che essere Gareth Bale che con una doppietta piega l'Austria battuta 2-1 (di Davies il gol austriaco).