Visto il pessimo momento a livello di infortuni, quella che arriva dall'infermeria può essere definita una buona notizia. Il recupero di Di Maria procede bene, anzi meglio di quanto preventivato. Si prevede un suo ritorno certo per la partita di Champions contro il Psg di martedì 6 settembre, ma potrebbe anche essere già pronto per la sfida di campionato contro la Fiorentina di sabato 3 settembre.

Senza di lui la Juventus ha faticato e in campionato sono arrivati due pareggi molto criticati, soprattutto quello contro la Sampdoria per 0-0. Con il Fideo in campo nella prima giornata di campionato la Juventus aveva ben figurato vincendo contro il Sassuolo per 3-0. Il suo ritorno è molto atteso.