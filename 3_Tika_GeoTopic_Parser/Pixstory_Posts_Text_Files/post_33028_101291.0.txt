Peccato per Irma Testa, l'oro iridato ai mondiali di Istanbul non è arrivato, per lei che con il risultato di oggi diventa la prima donna pugile a essere salita sul podio olimpico, mondiale ed europeo. Il verdetto dei giudici, come quasi sempre accade nel pugilato, lascia un po' perplessi, e nei 57kg il titolo è dunque andato alla taiwanese Lin Yu Ting per 4-1. Ieri era arrivato il bronzo di Alessia Mesiano nei 60kg, a coronamento di un ottimo mondiale per l'Italia.