Una domenica sfortunata quella MotoGP degli italiani nel GP della Catalunya a Barcellona, con Pecco Bagnaia (senza colpe, sdraiato a inizio gara insieme ad Alex Rins da Taka Nakagami), Enea Bastianini, Marco Bezzecchi e Fabio Di Giannantonio che sono tutti caduti nel corso di una gara dominata da Fabio Quartararo con la Yamaha. Il francese ha preceduto sul podio le Ducati Pramac di Jorge Martin e Johann Zarco, che devono entrambi ringraziare il madornale errore di Aleix Espargaro, secondo con l'Aprilia fino a un giro dalla fine, quando si alza e festeggia in anticipo. L'iberico, resosi conto dell'errore, ha fatto in tempo a salvare il quinto posto, passato anche da Mir (quarto). Sesto Marini, unico italiano nella top ten, davanti a Vinales, Binder, Oliveira e Alex Marquez. 13° Franco Morbidelli. A fine gara, Taka Nakagami è stato portato in ospedale poiché, causando la carambola con Bagnaia e Rins, si è provocato un trauma cranico e un brutto infortunio alla clavicola. In classifica Quartararo è in fuga con 147 punti e 22 di margine su Aleix Espargaro, 53 su Bastianini, e 56 su Zarco e addirittura 66 su Bagnaia.