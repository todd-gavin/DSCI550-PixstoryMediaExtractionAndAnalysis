Dopo le vittorie di Inter e Juventus nel sabato degli anticipi, oggi la Serie A torna in campo con ben 6 match della 32esima giornata del campionato. Il programma inizia alle 12.30 con il Genoa a ospitare la Lazio per sognare l’aggancio al Cagliari quartultimo, mentre alle 15.00 si giocheranno Napoli-Fiorentina, Sassuolo-Atalanta e Venezia-Udinese. Alle 18.00, riflettori accesi all’Olimpico di Roma, dove i giallorossi cercheranno di rifarsi dalla sconfitta europea di Conference League con la Salernitana fanalino di coda della classifica. Infine, alle 20.45, il Milan capolista scende in campo a Torino. Domani chiude il programma il posticipo del Monday Night che vedrà scontrarsi Bologna e Sampdoria. 

Foto: Instagram genoacfcofficial