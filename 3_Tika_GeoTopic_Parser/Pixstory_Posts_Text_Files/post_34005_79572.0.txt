La Roma non va oltre lo 0-0 contro il Genoa. Una prova inconsistente dei giallorossi che così si allontanano ancora di più dal quarto posto, obiettivo iridato di questa stagione. Una partita terminata tra le polemiche dopo il gol annullato dal direttore di gara a Nicolò Zaniolo per un fallo precedente commesso da Tammy Abraham. 

Il 22 giallorosso aveva trovato il gol che di fatto avrebbe sbloccato la partita e regalato i tre punti alla Roma al 92’. Dopo l’intervento del VAR, il classe ’99 non è riuscito a contenersi ed è andato a protestare nei confronti dell’arbitro rimediando poi il cartellino rosso. 

A José Mourinho non è andata giù l’espulsione rimediata da Nicolò Zaniolo. Intervenuto in conferenza stampa, l’allenatore giallorosso non ha tirato indietro la gamba: “Non voglio commentare. Posso commentare la partita, non il gol, il rosso o qualche reazione successiva. Preferisco evitare. Noi agli occhi del Palazzo siamo piccolini. Se Zaniolo giocasse con Inter, Juve e Milan sarebbe la stessa situazione? Pensate che quel rosso lì, per fare un esempio, lo prende Lautaro Martinez a San Siro? Quel rosso Lautaro a San Siro o Chiellini o Zlatan non lo prendono mai. Questi siamo noi, siamo piccolini. Zaniolo è stato espulso perché ha detto ad Abisso tre volte la stessa cosa, ma non lo ha insultato. Abisso mi ha detto: Zaniolo per 3 volte mi ha detto: "che c… hai fischiato". Non lo ha mandato a quel paese e non ha insultato la mamma. Io ho detto ad Abisso che doveva capire la frustrazione e dirgli: zitto, ho fischiato il fallo”, ha concluso.


Crediti Foto: AS Roma