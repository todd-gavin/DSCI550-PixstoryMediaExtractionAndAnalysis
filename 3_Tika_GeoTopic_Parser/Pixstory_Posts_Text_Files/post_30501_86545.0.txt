Il Paris Saint Germain si trova a dover gestire l'ennesima deludente eliminazione in Champions League dopo la sconfitta per 3-1 contro il Real Madrid negli ottavi di finale.
L'ambiente della squadra parigina è stato scosso dalle indiscrezioni circa una rissa che avrebbe coinvolto Neymar e Gigio Donnarumma, riportata tra gli altri dalla testata spagnola Marca.
Per smentirla, Neymar ha pubblicato la chat su WhatsApp tra lui e il portiere italiano,nella quale i due commentano l'articolo a riguardo.
"Ciao Ney. Mi dispiace per ieri, ma questa notizia è inaccettabile" ha scritto Donnarumma, al quale il brasiliano ha risposto: "Amico. Sono cose che succedono nel calcio... Siamo una squadra e siamo tutti con te. Sei ancora molto giovane e vincerai moltissimo. Rialzati. Un abbraccio".
Neymar ha pubblicato lo screenshot nelle storie del suo profilo Instagram, aggiungendo nella successiva un commento a riguardo: "Odio venire qui e parlare di notizie, ma quella del post precedente è una bugia. Non c’è stata nessuna rissa nello spogliatoio. Giornalisti incompetenti che vogliono solo farsi pubblicità, riprovateci la prossima ok?".