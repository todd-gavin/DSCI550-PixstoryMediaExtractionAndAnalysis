Il Regno Unito sanziona il patron russo del Chelsea, Roman Abramovich, è blocca la vendita del club annunciata negli scorsi giorni, ma non solo. Il governo britannico, bloccando tutti i beni del proprietario dei Blues, ha confermato che è sospesa anche qualsiasi attività di lucro per il club, vendita dei biglietti e attività di marketing comprese. Alle partite potranno dunque assistere solamente gli abbonati e i negozi, anche quelli interni allo stadio, rimarranno chiusi.

"Le restrizioni sul congelamento dei beni si applicano anche a tutte le entità possedute o controllate da Roman Abramovich", spiega una nota del governo, "Ciò significa che il Chelsea Football Club e' ora soggetto anche al congelamento dei beni ai sensi delle sanzioni finanziarie del Regno Unito".