Archiviati i quattro anticipi di ieri, il campionato di calcio di Serie A torna in campo per altri cinque match di scena in questa domenica della 35esima giornata. Apre le danze, alle 12.30, Juventus-Venezia, con i bianconeri obbligati a vincere se vogliono restare agganciati al treno Napoli (vittorioso ieri con il Sassuolo) nella lotta per il terzo posto; alle 15.00, in campo il Milan capolista, che ospita a San Siro la Fiorentina di 
Vincenzo Italiano, mentre al Castellani va in scena Empoli-Torino; i tifosi dell’Inter devono invece aspettare le 18.00 per vedere in campo i ragazzi di Simone Inzaghi, impegnati in trasferta contro un’Udinese più in forma che mai. Chiude i giochi, stasera alle 20.45, Roma-Bologna, mentre Atalanta-Salernitana è il match del 
Monday Night. 

Foto: Instagram inter