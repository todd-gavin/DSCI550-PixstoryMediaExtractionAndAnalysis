Camelie giganti, fiore iconico di Mademoiselle Gabrielle Coco, tende plissé e mega schermi, per il debutto a Firenze della collezione Chanel Metiers d'Art, che sfila negli spazi underground della Stazione Leopolda trasformata in location chic dalla maison, capace di ospitare anche un party esclusivo per mille ospiti internazionali nel dopo sfilata.
Si tratta però del secondo defilè per la collezione, già presentata a Parigi nel dicembre 2021 nel 19M, complesso progettato dall'architetto Rudy Ricciotti, situato tra il comune di Auvervilliers e il 19/o arrondissement, nato per ospitare 40 laboratori di alto artigianato della maison e 600 dipendenti.
(ANSA)