Alvaro Bautista vince gara-2 a Misano Adriatico, e grazie anche al secondo posto della mattinata in superpole race, si porta a +36 punti in classifica su Jonathan Rea, che giunge invece 4° dopo il 3° posto del mattino, quando a vincere era stato, a sorpresa, Toprak Razgatlioglu con la Yamaha. Pomeriggio il turco campione del mondo, invece, non è riuscito a tenere il passo di Bautista, pur lottando generosamente, prima di accontentarsi del secondo posto. Terzo Michael Ruben Rinaldi, che bissa il podio di ieri in gara-1. Nel mondiale Bautista ha ora 220 punti contro i 184 di Rea e i 141 di Razgatlioglu.