Anche la seconda semifinale d’andata di Coppa Italia è in archivio. Dopo lo 0 a 0 di Milan e Inter, a portare a casa una vittoria che potrebbe essere un bel vantaggio nel match di ritorno è stata la Juventus: i bianconeri hanno infatti sconfitto la Fiorentina all’Artemio Franchi per 1 a 0, riuscendo a passare solo al 91esimo grazie allo sfortunato autogol di Venuti, propiziato da un bel cross teso dell’ex Cuadrado. A proposito di ex viola, da 
notare la risposta del pubblico di Firenze, che ha accolto il bomber bianconero Dusan Vlahovic con una coreografia a tema dantesco. La Coppa Italia torna in campo il 20 aprile, con i due match di ritorno Inter-Milan e Juventus-Fiorentina che decideranno le due finaliste.

Foto: Instagram acfiorentina