Chi è in questa zona della Sicilia in questi giorni non può non essersi imbattuto in allestimenti, preparativi, prove e deviazioni di percorso legate alla presenza degli stilisti Stefano Dolce e Domenico Gabbana che proprio fra Ortigia e Marzamemi stanno portando le loro esclusive sfilate per festeggiare il decennale dell’alta moda del loro brand. Questa sera, dopo il grande successo della donna che ha già sfilato ieri a Siracusa, con presenze vip d’eccezione (Sharon Stone, Heidi Klum, Emma Roberts, Drew Barrymore ed Helen Mirren, Mariah Carey..) sarà la volta della sfilata uomo. Inutile dire che il paesino è blindatissimo, spuntano men in black, body guards e polizia da ogni strada e la super famosa piazza centrale (fra le più instagrammate di Italia!) oggi era assolutamente off limits!