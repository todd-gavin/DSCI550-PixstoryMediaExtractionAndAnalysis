La quarta tappa del Giro d'Italia, che ha portato ieri la carovana da Avola al rifugio Sapienza sull'Etna, ha scompigliato la classifica della corsa rosa. A vincere la frazione è stato il tedesco Lennard Kamna del team Bora-Hansgrohe, che ha regolato nel finale lo spagnolo Juan Pedro Lopez, nuova maglia rosa. I big hanno lasciato fare, fino a quando Carapaz non ha forzato mettendo in difficoltà parecchi rivali, tra cui Dumoulin e Nibali, che è stato tradito dalla sua Sicilia. Nella generale Lopez ha 39 secondi di margine su Kamna e 58 su Taramae. Il primo dei big è il britannico Simon Yates a 1:42, quarto, con Carapaz 11° a 2:06. Lontani gli italiani: Ciccone e Pozzovivo sono 19° e 20° a 2:32 e 2:37 dalla vetta. Oggi la Catania-Messina, con arrivo nella città di Vincenzo Nibali.