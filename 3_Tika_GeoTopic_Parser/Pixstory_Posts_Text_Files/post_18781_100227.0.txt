Dopo aver vinto tutto a livello personale (tranne il Pallone d'Oro ma...) e a livello di squadra, Robert Lewandowski è pronto a iniziare una nuova avvenuta lontano dalla Germania. A 33 anni compiuti vuole una nuova sfida e la tentazione di vestire la maglia del Barcellona è davvero tanta. Se fino a qualche giorno fa poteva sembrare solo una suggestione del mercato, oggi ci sono molte più certezze sulla trattativa. Prima la conferma del direttore sportivo Salihamidzic e poi le dichiarazione dell'attaccante polacco al termine del match di oggi giocato contro il Wolfsburg.

“È molto probabile che questa sia la mia ultima partita con il Bayern. Non posso dirlo al 100%, ma forse lo era. Vogliamo trovare la soluzione migliore per me e il club”.

L'ostacolo per il Barcellona quindi è solo la trattativa con il Bayern per cui Lewandowski ha fatto tantissimo. Oggi è stato premiato per la quinta volta consecutiva miglior capocannoniere della Bundesliga con 35 gol in 34 partite e, dopo l'ennesimo campionato vinto, ha salutato tutti sotto gli applausi scroscianti.