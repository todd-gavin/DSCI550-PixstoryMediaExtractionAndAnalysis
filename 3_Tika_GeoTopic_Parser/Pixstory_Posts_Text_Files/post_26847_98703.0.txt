«Questo luogo ha un valore affettivo. Rappresenta Karl, Caroline e Charlotte».
«Per me Monaco è legata ai sentimenti prima di tutto. Rappresenta Karl (Lagerfeld, ndr), Caroline (di Monaco, ndr) e Charlotte (Casiraghi, ndr)». Virginie Viard, direttore creativo di Chanel, spiega così la scelta di sfilare nel Principato con la collezione cruise 2022/23. Andata in scena sulla spiaggia, tra i suoi ombrelloni ordinati, la sabbia candida e la passerella che si spinge fin dentro al mare, diventata promenade per le modelle.
Che incarnano quello spirito così unico della Côte, in un mix di chicness e nonchalance. Riferimenti agli sport acquatici ma anche alla Formula 1 percorrono l’intera collezione. In un alternarsi di tute da motociclista rosse a scacchi o nere di paillettes con tanto di caschi logati, pantaloni e giubbini d’oro scintillante, pull geometrici e maxi gonne con stampata la bandiera dello start.

https://www.mffashion.com/news/livestage/l-omaggio-di-chanel-al-principato-di-monaco-202205051937125597