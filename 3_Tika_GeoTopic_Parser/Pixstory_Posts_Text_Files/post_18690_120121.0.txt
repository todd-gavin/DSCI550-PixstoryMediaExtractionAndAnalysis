Un gesto così normale, al giorno d'oggi, fa il giro dei social in un attimo perché non siamo più abituati a vederne. Negli States il neacquisto della Juventus Gleison Bremer, prima di rientrare in albergo nel post allenamento, ha visto tra i tifosi presenti dietro le transenne una maglietta del Toro, sua squadra fino a pochi giorni fa. Non ha fatto come molti giocatori prima di lui che si sono rifiutati di autografare magliette del passato, lui senza alcun problema si è fermato a mettere la sua firma sulla maglia granata con il suo cognome sulle spalle.

Bremer ha fatto un sorriso al tifoso e poi è tornato verso l'albergo. Una scena che è destinata a far parlare visto che nella scorsa stagione con la maglia del Torino è stato uno dei migliori difensori del campionato e ha vestito anche la fascia di capitano. Andare alla Juve non lo ha avvicinato ai suoi ormai ex supporters. Ma lui non si è tirato ugualmente indietro.