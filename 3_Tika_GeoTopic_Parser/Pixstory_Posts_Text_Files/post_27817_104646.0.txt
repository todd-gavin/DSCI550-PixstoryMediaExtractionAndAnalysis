Venerdì di grande spettacolo al Rally Italia Sardegna, quinta prova del Mondiale WRC 2022. A comandare la classifica è Esapekka Lappi, finlandese di casa Toyota che ha portato la sua Yaris Rally1 davanti a tutti al termine della prova speciale numero 7, l’ultima di giornata vista la cancellazione delle ultime due frazioni a causa dei ritardi accumulati per via di un principio d’incendio su una delle macchine in gara nel corso della SS6. Alle spalle di Lappi troviamo Ott Tanak, staccato di soli 7 decimi, con le Ford Puma di Pierre-Louis Loubet e Craig Breen in terza e quarta piazza, a 15 secondi. Dani Sordo chiude la top-5 mentre il leader del Mondiale, Kalle Rovanpera, è ottavo a 1’13” di gap dal leader. 

Foto: Instagram official_wrc