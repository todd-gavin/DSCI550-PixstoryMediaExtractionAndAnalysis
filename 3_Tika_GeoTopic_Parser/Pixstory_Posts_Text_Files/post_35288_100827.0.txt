Bruttissime notizie in casa Atalanta perché questo pomeriggio si è abbattuto un vero e proprio fulmine a ciel sereno sulla società nerazzurra. Luis Muriel avrebbe infatti riportato un gravissimo infortunio che pregiudica la sua presenza nell’ultima sfida di campionato contro l’Empoli, ma non solo. Il colombiano rischia infatti anche lo stop per buona parte della prossima stagione. Muriel durante il match col Milan aveva sentito dolore al ginocchio sinistro e ha infatti rimediato una lesione di I° e II° grado del legamento collaterale interno del ginocchio sinistro.