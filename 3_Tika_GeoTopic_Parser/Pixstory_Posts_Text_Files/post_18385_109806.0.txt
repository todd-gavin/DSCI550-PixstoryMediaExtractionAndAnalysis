Forse il fatto di essere già qualificati alla semifinale degli Europei di categoria ha fatto abbassare un po' la tensione alla nazionale Under 19 di Carmine Nunziata e, nella terza partita del girone, è arrivata la prima sconfitta (sonora) contro la Francia. Un 4-1 che fa scendere gli azzurri al secondo posto in classifica con il rischio di incontrare l'Inghilterra in semifinale. 

In realtà a partire meglio sono stati proprio gli azzurri che, nonostante una formazione molto rimaneggiata per fare riposare chi aveva giocato di più nelle prime due partite, sono riusciti a passare in vantaggio al quarto d'ora con Volpato. Un 1-0 che però è durato appena otto minuti: al 24' i transalpini hanno trovato il pareggio con Da Silva e, poco più di dieci minuti più tardi, anche il raddoppio con Tchaouna.

Nella ripresa è stata ancora la Francia a tenere in mano il pallino del gioco. Dopo aver attaccato tanto, al 69' il gol che stende l'Italia: a segnarlo è stato ancora Tchaouna. E a dieci dalla fine bissa il primo gol anche Da Silva per il 4-1 finale.

Francia-Italia 4-1 (2-1 primo tempo)

Reti: 16' C.Volpato (I); 24' F.Da Silva (F), 37' e 69' Tchaouna (F), 79' Arconte (F)

Francia (4-3-3): Lienard; Pereira, Zoukrou, O.Camara, Varela; F.Da Silva (76' Adeline), Bondo (83' Ben Seghir), Diouf; A.Ba, Tchaouna (76' Virginius), L.Cissé (76' Arconte). Allenatore: Landry Chauvin.
Italia (4-3-1-2): Zacchi; Turicchia, Stivanello, Coppola, Fontanarosa; Terracciano, Degl'Innocenti, Fazzini (82' Giovane); Baldanzi; C.Volpato, Ambrosino (70' Miretti). Allenatore: Carmine Nunziata.