Il calciatore del Manchester United Mason Greenwood è stato rilasciato su cauzione questa mattina, ma resta ancora indagato con la grave accusa di aggressione sessuale e minacce d’omicidio nei confronti della fidanzata. La ragazza nella serata di domenica 30 gennaio aveva pubblicato sui social video e immagini scioccanti delle violenze subite. Il giocatore era stato subito fermato e posto sotto interrogatorio lunedì. Nel frattempo il Manchester United e i suoi compagni di squadra fanno muro e non vogliono avere più contatti con lui. Il club lo ha ufficialmente sospeso e persino il noto videogioco Fifa ha deciso di estrometterlo da qualsiasi modalità di gioco.