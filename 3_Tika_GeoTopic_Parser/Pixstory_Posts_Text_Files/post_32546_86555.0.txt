Due vittorie nel giovedì di coppa per le squadre italiane. Comincia la Roma che in Conference Cup ha la meglio per 1-0 sul Vitesse Arnhem, squadra ostica e per lunghi tratti padrona del gioco. Decide un gol del portoghese Oliveira, poi espulso dall'arbitro al 77' per somma di ammonizioni. In Europa League arriva poi il successo dell'Atalanta in casa 3-2 sul del Bayer Leverkusen. Al vantaggio dei tedeschi con Aranguiz all'11', rispondono poi in due minuti Malinovskyi e Muriel. In avvio di ripresa è ancora Muriel a portare l'Atalanta sul 3-1, poi un gol di Diaby al 63' riaccende le speranze di qualificazione del Leverkusen.