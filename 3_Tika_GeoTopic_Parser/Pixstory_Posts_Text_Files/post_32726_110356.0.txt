Nel pomeriggio di gare a Budapest arrivano buoni risultati da parte degli atleti azzurri impegnati. Nella finale dei tuffi dalla piattaforma femminile, Sarah Jodoin di Maria termina in settima, miglior risultato di sempre per un'azzurra, tra l'altro nettamente la migliore delle europee. L'oro è andato alla cinese Chen davanti alla connazionale Quan e alla malese Pamg. Nei tuffi dal trampolino 3 metri maschili, invece, Lorenzo Marsaglia manca l'accesso alla finale di domani. Buone notizie dalla pallanuoto: il Settebello di Sandro Campagna, impegnato negli ottavi di finale contro l'Australia per 17-6 e dopodomani se la dovrà vedere con l'Ungheria padrona di casa nei quarti di finale, il peggior ostacolo possibile sulla via per le medaglie. Domani scenderà invece in campo il Setterosa contro la Francia nei quarti di finale, un match abbordabile che dovrebbe poi portare alla sfida contro la vincente tra Stati Uniti (grandi favoriti del torneo) e Spagna. Dall'altra parte del tabellone se la vedranno Australia-Ungheria e Grecia-Paesi Bassi.