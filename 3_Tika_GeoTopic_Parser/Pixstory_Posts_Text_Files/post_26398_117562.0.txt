La collezione in limited edition propone una selezione di felpe, canotte, sospensori e vari accessori come custodie per passaporti, portacellulari, marsupi e borse che riproducono schizzi e disegni dell’artista. L’unione è nata dal forte interesse del designer nordirlandese nei confronti dell’artista, da lui definito «uno dei più importanti designer contemporanei nella storia e colui che ha davvero cambiato la percezione della cultura queer».
Tom of Finland è stato un disegnatore e illustratore finlandese, conosciuto per le illustrazioni omoerotiche che hanno influenzato la cultura gay del ventesimo secolo. La foundation si dedica alla protezione e promozione delle arti erotiche con l’obiettivo di educare il pubblico a promovuore atteggiamenti tolleranti nei confronti della sessualità e nel tempo ha sviluppato una licenza di prodotto che spazia tra diversi articoli.

https://www.mffashion.com/news/livestage/jw-anderson-terza-co-lab-con-tom-of-finland-foundation-202207181055575095