In tempo con l'inizio della preparazione, la Juventus si prepara a riabbracciare Paul Pogba, atteso nel pomeriggio all'aeroporto di Caselle. Il francese ha terminato le sue vacanze a Miami e sta volando verso Torino dove domattina svolgerà le visite mediche per poi cominciare un nuovo capitolo in bianconero dopo la parentesi - nemmeno troppo felice - al Manchester United.

Pogba già oggi potrebbe riabbracciare Max Allegri, l'allenatore che lo ha preso giovanissimo e trasformato in uno dei centrocampisti più forti del mondo. Il francese invece torna con tanta esperienza in più e anche una Coppa del Mondo e un'Europa League in bacheca.

Il contratto sarà firmato nella giornata di domani dopo le visite e prevede un ingaggio di 8 milioni di euro, meno di quanto percepito allo United, ma abbastanza per tornare a essere un leader in campo. Che numero avrà Pogba? Il 10 sembra destinato a tornare sulle sue spalle.