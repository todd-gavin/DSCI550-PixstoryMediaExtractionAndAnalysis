Nei giorni scorsi lo Schalke 04 aveva compiuto un passo importante contro la Russia e le sue scellerate decisioni. Il club tedesco aveva infatti deciso di rompere definitivamente con lo storico sponsor di maglia Gazprom, compagnia energetica russa. La scritta bianca che capeggiava sul blu acceso delle maglie tedesche è stata dunque completamente rimossa e sostituita da una semplice scritta del club che ha così rinunciato al suo main sponsor di maglia. Un messaggio importante che dimostra quanto lo sport stia facendo per schierarsi dalla parte della pace e della non violenza. Durante il weekend inoltre in Bundesliga sono state tantissime le manifestazioni di sostegno per l’Ucraina. Sui campi è stata inoltre proiettata più volte la scritta: “Stop it, Putin”. Putin ferma la guerra. Questo è il forte, fortissimo appello che i club e i giocatori vogliono lanciare a tutto il mondo.