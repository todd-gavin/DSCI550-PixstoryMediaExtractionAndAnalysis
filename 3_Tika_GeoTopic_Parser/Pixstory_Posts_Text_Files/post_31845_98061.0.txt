l'UNICEF Etiopia ha l'obiettivo di raggiungere un numero stimato di 3,4 milioni di persone, tra cui 1,4 milioni di bambini, come parte della sua risposta immediata. L'UNICEF sta ripristinando e installando pozzi, trasportando acqua d'emergenza, curando i bambini gravemente malnutriti e fornendo supporto all'istruzione e alla protezione dei bambini. L'UNICEF sta anche investendo in sistemi idrici a energia solare resistenti al clima per soluzioni sostenibili a lungo termine.
"Apprezziamo il generoso sostegno dei donatori, ma dobbiamo fare di più per salvare le vite di milioni di bambini", ha dichiarato Russell. "Dobbiamo ricordare che dietro ogni statistica, c'è un bambino con le stesse speranze e gli stessi sogni dei bambini di tutto il mondo - e lo stesso diritto di raggiungere il loro pieno potenziale".
Russell ha anche incontrato i funzionari del governo, tra cui il presidente etiope Sahle-Work Zwede e il vice primo ministro e ministro degli Esteri, Demeke Mekonnen Hassen. Durante entrambi gli incontri, Russell ha discusso la partnership di lunga data con l'UNICEF e il governo e di come rafforzare ulteriormente la risposta congiunta alla siccità e investire nella costruzione della resilienza.