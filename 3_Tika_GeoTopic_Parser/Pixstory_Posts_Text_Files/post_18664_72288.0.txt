Come successo a Calgary nel 1988, anche a Pechino sarà presente la squadra Olimpica della Giamaica. Gareggeranno in tre gare della specialità del bob: nel singolo donne e nel bob a due e a quattro uomini. Ma potrebbero addirittura salire a quattro le specialità se qualche nazione si dovesse ritirare nel bob a due donne, visto che la coppia gialloneroverde è stata designata come prima riserva in questa specialità, avendo mancato di poco la qualificazione diretta.

Il presidente federale della Giamaica è Chris Stokes, nome che in pochi conoscono, ma che in molti avranno tifato: lui infatti è uno dei componenti del 1988 quando, la loro impresa, ispirò il film "Cool Running". Stokes attualmente è anche impegnato in una raccolta fondi online con obiettivo 170mila euro, soldi che servirebbero per finanziare il viaggio a Pechino e l'acquisto di bob più performanti. Finora di soldi però ne sono stati raccolti appena 4mila.

"Siamo dilettanti ma ci sappiamo fare", le parole dell'ex atleta oggi presidente, "peccato soltanto che con i bob finora a nostra disposizione non riusciremo a ottenere dei risultati che rispecchino il nostro potenziale. Le Olimpiadi sono il top assoluto, e noi non vorremmo partecipare a una corsa di dragsters mettendoci al volante di una Prius".