A sole due settimane dallo spettacolare evento di Marrakech, la Formula E torna in pista per un altro appuntamento iridato. Un ePrix doppio che, torna a disputarsi come da tradizione sul circuito di Brooklyn, uno dei preferiti dai piloti della categoria elettrica e dei più scenografici con vista sul fiume Hudson e sull’iconica Statua della Libertà. Show annunciato anche sul piano sportivo, con la caccia a un Edoardo Mortara che, con due vittorie, un secondo e un terzo posto nelle ultime quattro gare, si è preso con 
prepotenza la leadership della classifica Piloti. Chi potrà impensierirlo? Di seguito il dettaglio degli orari del weekend, che sarà trasmesso in diretta in chiaro sui canali Mediaset e in versione pay per gli abbonati di Sky Sport e Now: 
• Prove Libere 1: venerdì 15 luglio ore 22.00 
• Prove Libere 2: sabato 16 luglio ore 13.00 
• Qualifica 1: sabato 16 luglio ore 14.40 
• Gara 1: sabato 16 luglio ore 19.00 
• Prove Libere 3: domenica 17 luglio ore 13.00 
• Qualifica 2: domenica 17 luglio ore 14.40 
• Gara 2: domenica 17 luglio ore 19.00

Foto: Instagram fiaformulae