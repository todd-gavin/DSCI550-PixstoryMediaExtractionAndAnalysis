Alla fine, a ormai quasi due anni dall’inizio della pandemia, anche l’Organizzazone mondiale del commercio (Wto) ha ceduto: verranno sospesi, temporaneamente, i brevetti sui vaccini contro il Covid-19. 
Un accordo raggiunto anche se la revoca in realtà è solo temporanea e riguarda i divieti di riproduzione sul siero contro il coronavirus.
Per arrivarci ci sono voluti giorni di colloqui 24 ore su 24. La direttrice generale della Wto Ngozi Okonjo-Iweala ha affermato che la conferenza dei ministri del Commercio ha raggiunto un «pacchetto di risultati senza precedenti». «Non è da molto che l’Organizzazione ha visto un numero così significativo di risultati multilaterali», ha affermato. «Il pacchetto di accordi farà la differenza nella vita delle persone in tutto il mondo. I risultati dimostrano che la Wto è effettivamente in grado di rispondere alle emergenze del nostro tempo».

I colloqui sono iniziati domenica e avrebbero dovuto concludersi mercoledì, ma invece sono proseguiti per due notti fino a venerdì. I negoziati per vietare le sovvenzioni che incoraggiano la pesca eccessiva e minacciano la sostenibilità degli stock ittici del pianeta sono in corso alla Wto oltre due decenni. I particolari sull’intesa per i vaccini saranno resi noti, compresi i tempi che trascorreranno tra la decisione e l’effettiva liberalizzazione.