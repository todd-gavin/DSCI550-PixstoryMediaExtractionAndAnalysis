Il primo accordo tra Nike e Inter è datato 1998. Da allora le maglie nerazzurre sono state sempre disegnate dallo stesso sponsor e questa "tradizione" potrebbe continuare anche per i prossimi 10 anni. E' infatti vicino il rinnovo del contratto che dovrebbe durare dai 5 agli 8 anni garantendo all'Inter il doppio di quanto percepito fino a oggi.

L'ultimo contratto firmato era nel 2014 da Thohir e varrà fino al 2024: economicamente all'Inter ha garantito inizialmente 4 milioni di euro all'anno fino ad arrivare ai 12,5 dell'ultima staguine, la metà di quanto dovrebbe andare a prendere il club con il nuovo accordo di 25 milioni di euro a stagione. D'altronde con la vittoria dello scudetto di due anni fa il marchandisig è schizzato rispetto agli anni precedenti.

Le tre big italiane - Inter, Milan e Juventus - indossano maglie di tre sponsor diversi e a cifre diverse: dell'Inter è stato detto, il Milan invece prosegue con Puma (rinnovo anche in questo caso) incassando 30 milioni di euro all'anno, mentre la Juventus grazie a un accordo sottoscritto con l'Adidas nell'anno dell'acquisto di Cristiano Ronaldo, può godere ogni anno di una cinquantina di milioni di euro.