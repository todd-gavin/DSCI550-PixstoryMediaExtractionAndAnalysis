La notizia, arrivata come un fulmine a ciel sereno la scorsa settimana, gli ha impedito di prendere parte al GP Bahrain, prima tappa del Mondiale F1 2022. Sebastian Vettel, fermo ai box a causa Covid, non si è però ancora negativizzato e resta in isolamento nell’attesa del tampone negativo che gli potrebbe consentire di prendere un volo per Jeddah e disputare il prossimo GP Arabia Saudita, nel weekend del 27 marzo. Per il momento, comunque, l’Aston Martin si cautela convocando la riserva Nico Hulkenberg anche per il secondo gran premio della stagione. Domani sarà presa una decisione definitiva, ma l’intenzione del team è quella di aspettare quanto più possibile il ritorno del quattro volte campione del mondo. 

Foto: Instagram astonmartinf1