Negli anticipi della 32° giornata di Serie A l'Inter stende il Verona con due reti di Barella e Dzeko nel primo tempo e si porta in seconda piazza provvisoria a pari merito con il Napoli e a -1 dal Milan. La Juventus, che era passata in svantaggio con il Cagliari per un gol di Joao Pedro, ha pareggiato alla fine del primo tempo con de Ligt e trovato il gol vittoria con Vlahovic al 75'. Così facendo la squadra bianconera si porta provvisoriamente a -5 dal Milan e a +8 sulla Roma, ma con una partita in più delle dirette rivali. Nella terza partita, pareggiano a reti inviolate Empoli e Spezia, un risultato che è utile a entrambe le compagini nella corsa salvezza.