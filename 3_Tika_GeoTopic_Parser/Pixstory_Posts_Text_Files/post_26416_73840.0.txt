I modelli di Lemaire, nei lookbook di fine sfilata, camminano. Tutti preferiscono delle foto frontali, ferme con sguardo in camera, ma non Lemaire.
Questa dinamicità cristallizzata rappresenta perfettamente lo spirito della maison e in particolare il tema scelto per questa collezione.
La sfilata Autunno/Inverno 2022 parla del viaggio, un viaggio che non esplicita la sua meta finale, il suo arrivo, perché in fondo contano solo i passi che si fanno per arrivarci.
La palette cromatica del marchio francese sembra rimanere imperturbata fino alla seconda parte della sfilata. Improvvisamente, ai classici grigi, i colori della terra e del sottobosco, si innestano rosso, viola e persino alcune stampe.
Le linee, invece, rimangono pulite essenziali ed estremamente eleganti.