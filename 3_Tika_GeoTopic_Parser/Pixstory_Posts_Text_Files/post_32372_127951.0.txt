Jannik Sinner fatica parecchio con l'australiano Kokkinakis ma alla fine porta a casa il successo e si qualifica per i sedicesimi di finale dell'ATP 1000 di Cincinnati. Il giovane tennista azzurro ha sconfitto 6-7 6-4 7-6 (8-6) l'avversario e al prossimo turno se la vedrà con il serbo Kecmanovic. Bene anche Fabio Fognini, che supera l'iberico Ramos-Vinolas per 6-3 6-2 e domani dovrà affrontare il ben più temibile russo Rublev. Niente da fare in vece per Lorenzo Musetti, battuto dal croato Coric per 7-6 6-3, e per Lorenzo Sonego, sconfitto 7-6 3-6 7-5 dall'americano Ben Shelton. Fuori anche entrambe le donne azzurre: Martina Trevisan ha perso 7-6 7-5 con la russa Kalinskaya, Camila Giorgi 6-4 5-7 6-4 con l'ucraina Kostyuk.