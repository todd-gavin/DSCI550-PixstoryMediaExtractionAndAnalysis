Dopo una prima prova speciale non priva di rischi e conclusa con un risultato deludente, il Safari Rally Kenya sembrava essersi messo in salita per Kalle Rovanpera. Il giovane finlandese leader del Mondiale WRC ha invece rimesso le cose a posto già nel corso della giornata di venerdì, prendendo il comando anche approfittando delle difficoltà dei suoi avversari. La giornata di sabato è stata, poi, ancora più un’apoteosi per il pilota della Toyota che, dopo 13 prove speciali, ha portato a 40.3 il vantaggio sul primo degli inseguitori, il compagno di team Elfyn Evans. Proprio lo squadrone giapponese assapora un risultato memorabile, con quattro auto nei primi quattro posti: al terzo c’è il nipponico Takamoto Katsuta, mentre al quarto, staccato di 2’38” dal leader, c’è Sebastien Ogier. Domani le ultime speciali che decideranno la classifica finale. 

Foto: Instagram officialwrc