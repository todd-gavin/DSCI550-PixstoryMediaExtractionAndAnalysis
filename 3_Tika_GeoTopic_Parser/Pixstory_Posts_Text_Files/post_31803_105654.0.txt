Gli storici della cultura hanno trascurato, lasciando alla riflessione degli studiosi di letteratura, il ruolo dell’autore. Tale assenza è dovuta anche alle fonti di cui disponiamo: per tutto l’Antico Regime raramente
disponiamo di contratti accordi o corrispondenze che documentino il rapporto tra l’autore e il suo editore.
Inoltre il percorso d’affermazione dell’autore non ha avuto ovunque gli stessi tempi e le stesse tappe; se per il mondo francese e inglese il XVIII secolo rappresenta il momento in cui gli autori vedono riconosciuta la proprietà letteraria (1710 in Inghilterra e 1793 in Francia), negli Stati italiani d’Antico Regime la situazione è differente. Bisognerà attendere la stagione napoleonica affinché il diritto di proprietà letteraria faccia il suo ingresso in Italia anche se soltanto per i territori della repubblica cisalpina.
Il contrasto tra i luoghi in cui vige il diritto d’autore e quelli in cui esso non è presente, finisce per creare due
realtà separate tra le quali il dialogo sarà a lungo difficile come si vede nella Convenzione austro-piemontese del 1840. Tale convenzione aveva come scopo quello di porre un argine alle ristampe pirata e alla contraffazioni denunciate sia d scrittori che da editori. Questa convenzione però ebbe scarse possibilità di risolvere i problemi italiani a causa di due rifiuti: quello del Canton Ticino e del Regno delle due Sicilie. Questa è anche la prima volta che gli italiani affrontano questo tema tabù: quello della proprietà letteraria su cui gli autori del 700 risultano alquanto silenziosi.