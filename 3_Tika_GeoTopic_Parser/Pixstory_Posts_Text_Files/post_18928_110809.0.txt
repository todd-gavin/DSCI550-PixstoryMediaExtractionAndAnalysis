Medaglia d'oro ai Mondiali di nuoto a Budapest per Gregorio Paltrinieri. Il campione emiliano ha conquistato il podio più alto nella 10 chilometri di fondo. La vittoria si aggiunge alle tre già messe in bacheca: l'oro nei 1.500 stile libero in vasca, al bronzo in staffetta e all'argento nella 5 chilometri sul Lupa Lake.

Dietro Paltrinieri è arrivato l'altro azzurro, Domenico Acerenza, cosa che ha reso felicissimi entrambi: "La cosa più bella è aver fatto primo e secondo. Siamo migliori amici e stare sul podio insieme è stupendo. Volevamo arrivare qua e ci siamo riusciti. In acqua lo sentivo che mi toccava i piedi, mi sentivo a casa e godevo", il commento post gara di Paltrinieri, "Sono felice anche perchè pensavo dopo la delusione degli 800 che sarei ripartito senza medaglie. Invece è cambiato tutto. Ora mi riposo, ci sono gli Europei e penso di fare lo stesso programma".