Si è svolto sul tracciato di Sakhir il primo di tre giorni di test invernali di Formula 1 in Bahrain. Dopo la tre giorni di Barcellona di due settimane fa, il circus della Formula 1 si è riunito nuovamente per preparare la nuova stagione. Il più veloce al termine della prima giornata è stato il francese Pierre Gasly dell'AlphaTauri con il tempo di 1.33.902 realizzato con gomma morbida. 2° e 3° le Ferrari di Carlos Sainz e Charles Leclerc, che si sono fermati rispettivamente a 4 e 6 decimi da Gasly, ma utilizzando una mescola media (più lenta). Si sono nascosti i big di Red Bull (138 giri per Perez oggi) e Mercedes, che ha presentato una macchina con soluzioni rivoluzionarie che però hanno destato anche qualche protesta, perché "non in linea con lo spirito del regolamento".