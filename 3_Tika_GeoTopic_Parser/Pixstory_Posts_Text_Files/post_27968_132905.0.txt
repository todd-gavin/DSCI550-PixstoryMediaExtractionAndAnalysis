F1 GP Belgio 2022: gli orari del weekend di Spa-Francorchamps

Terminata la pausa estiva, per la Formula 1 è tempo di ritornare in pista. Come da consuetudine, la ripresa 
dell'attività dopo la sosta è in grande stile perché il circus dei GP fa tappa sulla mitica pista di Spa-Francorchamps, sede del 14esimo round della stagione 2022. Sugli iconici saliscendi del tracciato disegnato 
all'interno della foresta delle Ardenne, riparte la sfida tra la Red Bull e la Ferrari: gli 80 punti di ritardo da Max 
Verstappen rendono quasi impossibile il sogno di Charles Leclerc di riportare già quest'anno il titolo a 
Maranello, ma la F1-75 resta molto competitiva e l'obiettivo di vincere ancora la maggior parte delle nove 
gare rimaste in calendario è intatto. E poi c'è anche l'introduzione ufficiale della famosa direttiva tecnica Fia 
contro il porpoising, che potrebbe in parte rimescolare le carte in tavola, magari avvantaggiando la Mercedes 
del sette volte iridato Lewis Hamilton. Di seguito gli orari del GP Belgio 2022:
• FP1: Venerdì 26 agosto, ore 14.00
• FP2: Venerdì 26 agosto, ore 17.00
• FP3: Sabato 27 agosto, ore 13.00
• Qualifiche: Sabato 27 agosto, ore 16.00
• Gara: Domenica 28 agosto, ore 15.00

Foto: Instagram @motorboxsport