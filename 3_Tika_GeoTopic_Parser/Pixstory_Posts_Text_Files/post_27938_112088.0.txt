Ci sarà ovviamente la tanto annunciata marea gialla a Misano, per il ritorno di Valentino Rossi a casa. La pista di Misano ospita infatti il nuovo round del Fanatec GT World Challenge Europe, che in questo weekend torna a girare nella sua versione Sprint, il format che ci porta a vivere ben due gare “brevi” nelle giornate di sabato e domenica. Oggi, sabato 2 luglio, ci sarà gara-1 alle 15.00, mentre domani la seconda manche partirà alle 14.45. Valentino sarà in macchina con il fido compagno Frederic Vervisch, al volante dell’Audi R8 GT3 LMS numero 46 del Team WRT. 

Foto: Instagram gtworldcheu