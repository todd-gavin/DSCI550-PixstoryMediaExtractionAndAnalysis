"A seguito del dolore riferito al ginocchio destro, Paul Pogba e’ stato sottoposto ad approfondimenti radiologici che hanno evidenziato una lesione del menisco laterale. Nelle prossime ore sarà sottoposto ad una consulenza ortopedica specialistica. Pertanto, non prenderà parte alla trasferta di Dallas per proseguire le cure". Con questo comunicato ufficiale la Juventus mette in seria apprensione i suoi tifosi. Il neo acquisto e grande ritorno Paul Pogba potrebbe infatti dover essere operato al ginocchio e stare fuori fino all’inizio del 2023. Una soluzione che lo escluderebbe dai mondiali invernali.