Sono tante le Federazioni sportive che in questi giorni stanno facendo fronte comune sanzionando in tutti i modi la Russia. Ad oggi però il mondo del tennis è rimasto a guardare, senza prendere una netta presa di posizione. Questo è anche il motivo delle lamentele di alcune atlete, tra cui Elina Svitolina, tennista Ucraina numero 15 al mondo. La Svitolina ha infatti criticato duramente in conferenza stampa sia ATP che WTA, affermando che le due organizzazioni non stiano facendo abbastanza per mandare un segnale chiaro al mondo del tennis. La tennista Ucraina ha inoltre annunciato che non giocherà contro atleti bielorussi e russi. Salterà sicuramente dunque il match in programma a Monterrey contro la russa Potapova. Per il momento nessuna risposta da ATP e WTA.