La Jumbo-Visma domina anche la penultima tappa del Tour de France 2022. A vincere la cronometro di 40 km è stato Wout van Aert, al terzo successo parziale e detentore della maglia verde. Battuto per appena 19" Jonas Vingegaard, che onora al meglio la maglia gialla e si appresta alla trionfale passerella sui Campi Elisi in programma domani. Battuto ancora una volta volta Tadej Pogacar che ha comunque chiuso terzo a 27" dal tempo di Van Aert. Quarta posizione per il terzo della classifica generale, Gerraint Thomas, che ha fatto meglio per 10" rispetto al nostro Filippo Ganna che ha chiuso a 42 dal vincitore, su un percorso ricco di asperità non perfetto per le sue qualità di cronoman puro. Nelle prime posizioni, l'unico cambiamento è al quinto posto, con Aleksandr Vlasov che scavalca Nairo Quintana.