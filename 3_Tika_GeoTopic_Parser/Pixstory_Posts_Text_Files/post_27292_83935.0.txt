Bellezza come ossessione imprescindibile. In passerella un omaggio all’idea assoluta del bello calata nella contemporaneità
La collezione di Ermanno Scervino è iper-femminile, un omaggio alla donna e alla sua femminilità. A tutte le donne, ci dice Ermanno a margine dello show, perché l’abito deve prima di tutto far sentire le donne a proprio agio. Bellezza radicata nel presente e senza nostalgie che in questa collezione nasce dall’incontro tra il preziosismo della couture e il mondo dello sport, dal confronto tra le forme del maschile e del femminile.
In passerella il trionfo del saper fare italiano, quella manualità e artigianalità che fanno grande l’Italia nel mondo e che dobbiamo assolutamente proteggere e tramandare.