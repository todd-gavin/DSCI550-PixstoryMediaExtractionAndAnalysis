Agli europei di Ginnastica Artistica iniziati oggi a Monaco di Baviera, è subito arrivato il titolo più prestigioso nel carniere dell'Italia, quello dell'all-around femminile, vinto dalla 21enne Asia D'Amato. L'azzurra ha chiuso con un ottimo punteggio di 54.732 davanti alla britannica Alice Kinsella (54.132) e all'altra azzurra Martina Maggio, che ha chiuso con 53.956 nonostante una caduta alle parallele asimmetriche che le ha pregiudicato una medaglia ben più preziosa.