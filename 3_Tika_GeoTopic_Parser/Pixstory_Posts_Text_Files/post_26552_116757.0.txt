A Marrakech era stato eletto da Yves Saint Laurent un luogo come suo buen retiro sin dalle sue prime visite negli anni 60. E oggi, Anthony Vaccarello ha scelto di rendere omaggio a una delle passioni del fondatore della maison del gruppo Kering con una sfilata-spettacolo nel deserto di Agafay dove è stata ricostruita un’imponente oasi insieme all’artista e stage designer londinese Es Devlin. In questi giorni l’account Instagram del designer ha salutato l’arrivo di amici giunti per lo show, da Catherine Deneuve a Vincent Gallo, passando per Beatrice Dalle a Anja Rubik. E davanti a loro le dune fanno da cornice a una collezione dove maschile e femminile si mescolano, dove le linee si ammorbidiscono prendendo a prestito quelle silhouette rilassate del luogo. Ma Vaccarello sceglie di riaccendere i riflettori su un’altra icona del mondo Ysl, il tuxedo, rivisitato e riletto nelle spalle con un tocco sempre molto rock. E molto sensuale davanti a quell'anello di luce che si alza in mezzo all'acqua. https://www.mffashion.com/news/livestage/saint-laurent-in-tuxedo-nel-deserto-202207152216075759