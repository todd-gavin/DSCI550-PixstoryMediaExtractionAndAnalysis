Valentino, Air France e Klm insieme per la sostenibilità. La compagnia aerea francese, insieme con quella olandese e la maison del gruppo Mayhoola for investments infatti si uniscono a sostegno del programma corporate Saf-Sustainable aviation fuel, lanciato da Air France e Klm che incoraggia le aziende a svolgere un ruolo attivo nel futuro dei viaggi sostenibili.

Ma cosa fa il programma Saf nello specifico? I clienti corporate di Air France e Klm, come Valentino, dopo aver stimato le emissioni di co2
associate ai loro viaggi, possono determinare il contributo annuale che desiderano apportare a tale programma. Investendo in questo progetto, i partner intraprendono delle azioni concrete per ridurre le emissioni di co2 e contribuiscono alla green transition del trasporto aereo supportando soluzioni innovative. Che mirano alla creazione di un’industria del carburante sostenibile in grado di rendere il trasporto aereo sempre più eco-responsabile.

https://www.mffashion.com/news/livestage/valentino-si-allea-con-air-france-e-klm-per-ridurre-le-emissioni-di-co2-202204061943329403