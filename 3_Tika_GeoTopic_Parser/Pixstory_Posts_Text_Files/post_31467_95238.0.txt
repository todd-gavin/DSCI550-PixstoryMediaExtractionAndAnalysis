Cinquant’anni di studi su Pasolini. In occasione del centenario della nascita di Pasolini, dalla penna del suo più grande studioso il volume definitivo che ne celebra la memoria. Pier Paolo Pasolini è stato per Walter Siti prima un oggetto di studio accademico, poi una palestra critica, ma soprattutto è stato un inesauribile sparring partner; lo ha combattuto, odiato, imitato senza volere, ha scontato l’angoscia dell’influenza. In questo volume Siti raccoglie finalmente tutti i suoi saggi pasoliniani, dal 1972 a oggi, con scritti ad ampio raggio e altri più specifici o occasionali. In qualche modo, un libro che prende le sembianze di un addio, l’addio di uno scrittore a un’ossessione, uno specchio deformante, una pietra d’inciampo. (Rizzoli, pp. 416, € 20,00). IN LIBRERIA DAL 5 APRILE.