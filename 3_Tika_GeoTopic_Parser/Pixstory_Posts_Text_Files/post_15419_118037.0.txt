PUMA e AC Milan, la squadra Campione d’Italia, hanno presentato oggi l’Away kit 2022/23, ispirato ai sette titoli europei dei rossoneri, ai loro iconici white kit e a "That Milan Touch". Il nuovo Away kit sarà indossato dalle squadre maschili, femminili e giovanili nelle rispettive competizioni.  AC Milan fa il giro della vittoria con il nuovo Away kit all-white, sinonimo di alcuni dei più grandi titoli e finali del Club. Nel 1963, quando il Club divenne la prima squadra italiana a vincere la Coppa dei Campioni, lo fece con una maglia completamente bianca. Dopo sei decenni e sette titoli europei, l’Away kit all-white rimane una parte iconica dell'identità del Club. 
In questa stagione, la tradizione continua con il ritorno a una delle maglie preferite dai tifosi, quella del 1984/85. Quell'anno il white kit con pinstripes orizzontali ebbe un impatto immediato. Questo ha dato il via a una nuova era di dominio per il Club, che ha continuato a vincere altri cinque titoli europei indossando una divisa bianca in ogni singola finale. La base bianca è caratterizzata da sette strisce orizzontali rosse che attraversano il centro della maglia, in una nuova rivisitazione della maglia da trasferta del 1984/85. Le sette strisce rappresentano i sette titoli europei vinti dal Milan, da Wembley nel 1963, fino ad Atene nel 2007. La maglia presenta rifiniture rosse e nere sui dettagli delle maniche e sul colletto a V, oltre allo stemma del Milan sulla parte superiore della schiena. Casper Stylsvig, Chief Revenue Officer di AC Milan, ha commentato: "Il Milan è un Club che guarda sempre al futuro, senza mai dimenticare la sua tradizione e il suo heritage. Per questo siamo particolarmente orgogliosi di presentare questa nuova maglia, che mescola il grande passato di AC Milan con il suo spirito innovativo e il suo stile elegante, creando così un nuovo prodotto che siamo sicuri avrà un'ottima risonanza tra i nostri oltre 500 milioni di tifosi in tutto il mondo. È una maglia ricca di simbolismi, con il white kit che rappresenta una parte iconica di ciò che siamo e le sette strisce che rappresentano gli incredibili successi del Club in Europa".