https://bengali.nenow.in/westbengal/firhad-hakim-the-mayor-of-kolkata-municipal-corporation-urges-people-to-take-booster-dose-of-corona
পুজো আনন্দের সঙ্গে কাটাতে চাইলে বুস্টার ডোজ নেওয়ার আহ্বান করলেন কলকাতা পুরসভার মেয়র ফিরহাদ হাকিম। শনিবার সবাইকে করজোড়ে আহ্বান করলেন তিনি। এর পাশাপাশি শনিবার ধর্মতলায় একটি বেসরকারি হোটেলে পরিবেশ সংক্রান্ত এক অনুষ্ঠানে গিয়ে কলকাতা পুরসভার মেয়র পূর্ব কলকাতা জলাভূমি প্রসঙ্গে আরও বলেন- বাম আমলের জবরদখল সর্বনাশ করেছে পূর্ব কলকাতা জলাভূমির। এর ফলে কলকাতার যে স্বাভাবিক বা প্রাকৃতিক বিকাশের ব্যবস্থা ছিল তার বিপর্যয় ঘটেছে। তৃণমূল ক্ষমতায় এসে তা বন্ধ করেছে। তিনি মানুষকে জলাভূমি রক্ষা করতে সতর্ক থাকার আহ্বান জানিয়েছেন। 