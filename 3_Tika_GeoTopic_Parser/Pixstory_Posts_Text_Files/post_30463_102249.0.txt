Boston domina gara 4 vincendo 102-82 e riporta in parità la Finale di Conference con Miami. Partita chiusa praticamente subito dai Celtics, avanti 29-11 dopo il primo quarto. Grande protagonista Jayson Tatum, autore di 31 punti e 8 rimbalzi dopo una gara 3 sottotono. Priva di Marcus Smart, out per un problema alla caviglia, Boston ha trovato un'ottima prestazione di squadra sia in attacco sia soprattutto in difesa. Negli Heat, solo 6 punti con 3/14 per la stella Jimmy Butler, mentre il miglior marcatore è stato Victor Oladipo con 23 punti.