Tornato a splendere il sole dopo una mattinata uggiosa, le prove libere 2 del GP Gran Bretagna a Silverstone si sono dunque disputate su pista asciutta. A prendersi la miglior prestazione Ã¨ stato lo spagnolo della Ferrari, Carlos Sainz, unico a scendere sotto il muro dell'1:29 nel turno di test pomeridiano. 1:28.942 il tempo che ha permesso al madrileno di chiudere le PL2 al comando della classifica, seguito a ruota da un sorprendente Lewis Hamilton e dalla McLaren di Lando Norris, racchiusi in poco meno di due decimi dalla vetta. Fuori dal podio virtuale, invece, i due principali antagonisti per il trono iridato: Max Verstappen ha terminato la sessione al quarto posto con 207 millesimi di ritardo da Sainz e con oltre due decimi di vantaggio sul rivale Charles Leclerc. Domani FP3 alle 13.00, qualifiche alle 16.00

Foto: Instagram scuderiaferrari