F1 GP Belgio: Verstappen imprendibile, ma in pole c’è la Ferrari di Sainz

Anche in qualifica, Max Verstappen conferma una supremazia che si era già intuita in maniera piuttosto 
chiara nelle prove libere. Il pilota della Red Bull ha quasi fatto un altro sport rispetto a tutti gli altri avversari, 
centrando la miglior prestazione in 1:43.665 nell'unico giro veloce effettuato nella Q3 del GP Belgio 2022. Un 
tempo pazzesco, che gli permette di portarsi a casa la pole position morale sulla pista di Spa, con oltre sei 
decimi di vantaggio sul primo degli inseguitori Carlos Sainz. Proprio lo spagnolo, per effetto della penalità che 
Max dovrà scontare in griglia (partirà 15esimo) per aver sostituito la power unit, porta a casa la pole position. 
Alle sue spalle la Red Bull di Sergio Perez e l'altra Ferrari di Leclerc, anche lui penalizzato e chiamato a partire 
proprio alle spalle di Verstappen. In seconda fila avremo dunque Fernando Alonso e Lewis Hamilton, con 
George Russell e la sorpresa Alex Albon in terza. Alle 15.00 di domenica 28 agosto 2022 lo spegnimento dei 
semafori del GP numero 14 della stagione. 

Foto: Instagram @scuderiaferrari