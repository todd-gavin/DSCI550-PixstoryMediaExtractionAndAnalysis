Camera Nazionale della Moda Italiana diventa socio del Milano Fashion Institute.
Fondato nel 2007 sotto la spinta del Comune di Milano da Politecnico di Milano, Università Cattolica e Università Bocconi, con l’obiettivo di diventare il centro di formazione d'eccellenza di riferimento del sistema moda in Italia, il Milano Fashion Institute è un istituto senza scopo di lucro, che vede la collaborazione di eccellenze del panorama accademico italiano e internazionale, e che ha l’ambizione di formare i nuovi manager dell’industria della moda internazionale grazie ad una proposta formativa che coniuga competenze economiche, scientifiche e umanistiche.
CNMI entra anche nel Consiglio Scientifico dell’istituto milanese, a fianco di Politecnico di Milano e Università Cattolica, portando in questo modo anche il suo  know-how e l’esperienza maturata attraverso il confronto costante con tutti i brand e le aziende con cui quotidianamente si interfaccia. Un’opportunità in più per l’industria della moda di avvalersi di manager preparati in grado di affrontare le nuove sfide di un un business in continua evoluzione.  E soprattutto un altro passo per confermare la leadership della moda italiana nei mercati di tutto il mondo