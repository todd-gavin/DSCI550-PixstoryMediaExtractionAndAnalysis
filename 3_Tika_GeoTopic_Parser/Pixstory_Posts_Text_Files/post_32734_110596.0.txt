Dopo appena due giorni di gara sono solamente tre gli italiani rimasti in corsa nei tabelloni principali di Wimbledon. Dopo Sinner e la Cocciaretto, vincitori nelle partite di ieri, oggi il solo Lorenzo Sonego è riuscito a superare l'ostico statunitense Denis Kudla in cinque set, per 6-7 6-3 7-5 4-6 6-2, dopo quasi quattro ore di battaglia. Non è andata bene all'altro Lorenzo,  Musetti, eliminato in tre set dall'altro americano Marvin Fritz per 6-4 6-4 6-3. Non va meglio in campo femminile, dove Jasmine Paolini è brava a vincere il primo set per 6-2 contro la più quotata ceca Petra Kvitova, per poi soccombere 6-4 6-2. Da dimenticare, infine, la giornata di Camila Giorgi, strapazzata 7-6 6-1 dalla polacca Magdalena Frech. Tra i big qualche patema per Rafa Nadal contro l'argentino Cerundolo, e per Stefanos Tsitsipas contro lo svizzero Alexander Ritschard, entrambi avanzano in quattro set. Eliminato, invece, il canadese Felix Auger Aliassime, sconfitto 6-7 6-4 7-6 7-6 dall'americano Maxime Cressy. Fuori anche il giovane Rune, eliminato in tre set dall'americano Giron. Nel torneo femminile nessun problema per la n.1 Swiatek, così come per la Spagnola Badosa (n.4), la greca Sakkari (n.5) e l'americana Gauff (n.11), mentre sono stati sospesi e proseguiranno domani gli incontri della ceca Pliskova (n.6) e della spagnola Muguruza (n.9).