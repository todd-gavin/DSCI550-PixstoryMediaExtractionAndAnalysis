Si è chiusa l’edizione numero 90 della 24 Ore di Le Mans, vinta per la quinta volta consecutiva dalla Toyota che, come da pronostico, ha dominato senza storia. A vincere è stata la vettura numero 8 che aveva già ottenuto la pole position, con l’equipaggio composto da Brendon Hartley, Sebastien Buemi e Ryo Hirakawa. 
Secondo posto assoluto per la GR010 gemella di Mike Conway, Kamui Kobayashi e José Maria Lopez, arrivati al traguardo con due minuti di gap dai compagni di team. Terzo posto assoluto per la Glickenhaus 007 con Ryan Briscoe, Richard Westbrook, Franck Mailleux. Per la LMP2 vince il team Jota Sport dopo un bel duello con l’italiana Prema, mentre la battaglia della GTE-Pro va alla Porsche di Gianmaria Bruni, Richard Lietz e 
Frederick Makowiecki, che precede per 42 secondi sul traguardo la Ferrari 488 di Pier Guidi, Calado e Serra. 

Foto: Instagram 24heuresdumans