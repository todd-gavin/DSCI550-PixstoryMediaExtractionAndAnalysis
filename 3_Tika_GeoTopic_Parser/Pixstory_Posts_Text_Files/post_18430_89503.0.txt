Dalla Roma alla Lazio, passando per Genova sponda Sampdoria e per il Milan. Alessio Romagnoli, già capitano dei rossoneri di Milano, è uno degli ultimi nomi che potrebbe lasciare il club a parametro zero alla fine di giugno. La società vorrebbe puntare su un profilo più giovane da far crescere, anche perché negli ultimi tempi Romagnoli ha perso il posto da titolare (nonostante la fascia al braccio) viste le prestazioni di Tomori e Kjaer, quest'ultimo ora infortunato.

Tra le squadre in pole position per ingaggiarlo c'è la Lazio. E pensare che Alessio Romagnoli ha eserdito in serie A con la maglia della Roma. Tra la società di Lotito e il difensore però c'è un ostacolo e non si tratta dello stipendio (si parla di 5 anni a 3 milioni di euro netti a stagione) ma della commissione chiesta dal suo procuratore Mino Raiola. La cifra non è data ancora da sapersi, ma per il momento manca il "sì" del giocatore per il mancato accordo tra il suo rappresentante e la società biancoceleste. Alla fine però pare che il matrimonio si farà.