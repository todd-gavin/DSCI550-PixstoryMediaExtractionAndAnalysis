Le partite della domenica della 34esima giornata di Serie A (aspettando il Milan che gioca stasera contro la Lazio a Roma per provare a riprendersi la vetta della classifica) ci regalano un vero e proprio stravolgimento di fronte nella lotta per non retrocedere. Nel match delle 12.30, infatti, la Salernitana ha sconfitto la Fiorentina per 2-1, portandosi a 3 punti (con una partita ancora da recuperare) dal quartultimo posto difeso dal Cagliari. Proprio gli isolani, tra l’altro, hanno perso lo scontro diretto in trasferta contro il Genoa, capitolando per 1-0 solo all’89esimo minuto per il gol di Badelj. Nelle altre due partite delle 15.00, il Napoli ha perso 3-2 in trasferta contro l’Empoli, chiamandosi definitivamente fuori dalla lotta per lo Scudetto, mentre Bologna-Udinese è terminata sul 2-2. 

Foto: Instagram genoacfcofficial