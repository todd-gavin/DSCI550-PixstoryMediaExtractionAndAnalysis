Dopo il ritiro prima della semifinale ai Campionati del Mondo di atletica, Marcell Jacobs ha iniziato un periodo riabilitativo per riuscire a riprendersi in vista dei prossimi Europei. Per valutare le sue condizioni di salute è stato sottoposto a una risonanza magnetica alla gamba destra. 

"Il campione olimpico dei 100 metri Marcell Jacobs si è sottoposto questa mattina a Roma ad una risonanza magnetica che ha accertato la presenza degli esiti di una lesione, valutabile tra il primo ed il secondo grado in fase riparativa, a carico del grande adduttore destro", ha scritto la Federazione in una nota. 

Visto il risultato della risonanza magnetica, "lo staff sanitario FIDAL ha disposto la prosecuzione del percorso riabilitativo fino a completa guarigione".