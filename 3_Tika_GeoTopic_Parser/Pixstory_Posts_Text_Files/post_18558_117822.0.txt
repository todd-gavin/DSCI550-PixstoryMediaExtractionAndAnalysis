Continua il torneo di Musetti all'ATP 500 di Amburgo. Il tennista carrarese ha superato il secondo turno eliminando il finlandese Emil Ruusuvuori in due set, con il risultato di 6-4 7-5 sulla terra rossa tedesca. L'italiano ha giocato un buon tennis ed è riuscito a portare a casa il match e a raggiungere i quarti di finale dove affronterà lo spagnolo Davidovich Fokina.

Il primo set Musetti lo ha vinto conquistando il break nel primo gioco e portandolo fino alla fine del set che si è chiuso sul 6-4. Più pimpante nel secondo set quando è andato tre volte avanti di break, ma è stato sempre raggiunto dall'avversario che gli ha annullato due match point nel decimo game. Musetti è riuscito però a sfruttare gli errori, anche grossolani, di Ruusuvuori e concludere il secondo set con il risultato di 7-5.