L'avventura di Gleison Bremer alla Juventus è ufficialmente iniziata questa mattina. Il difensore brasiliano è arrivato alle 9:30 al J Medical per le visite mediche, accolto dall'entusiasmo dei tifosi bianconeri. Bremer ha lasciato il centro alle 15:30 e si è spostato alla vicina Continassa, sede della squadra torinese, per firmare il contratto che lo legherà alla Juventus fino al 2027. Il brasiliano è stato acquistato dal Torino e proprio dal ritiro dei granata in Austria è arrivato con un volo nella serata di martedì.