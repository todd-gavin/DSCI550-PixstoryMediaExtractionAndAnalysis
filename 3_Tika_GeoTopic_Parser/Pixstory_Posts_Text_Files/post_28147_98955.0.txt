In archivio anche la seconda delle tre tappe del Giro d’Italia in… Ungheria. Nella gara a cronometro disputata nel centro della magnifica Budapest, a imporsi è stato lo specialista Simon Yates, in grado di chiudere i 9.2 km del percorso cittadino in 11 minuti e 50 secondi, volando a una media complessiva di oltre 46 km/h. Non c’è però alcun cambio al vertice: il leader della classifica Mathieu Van Der Poel, ha infatti mantenuto la maglia rosa arrivando al traguardo con soli 3 secondi di ritardo dal vincitore. Bene anche Vincenzo Nibali: lo Squalo dello Stretto ha infatti terminato la sua prova a cronometro al dodicesimo posto, perdendo solo 19” da Yates. 

Foto: Instagram giroditalia