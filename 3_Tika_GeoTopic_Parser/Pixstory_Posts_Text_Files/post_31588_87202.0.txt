Il legislatore deve astenersi dal sottoporre a pena casi di fatti per le quali la pena non è in grado di produrre alcun effetto generalpreventivo, o addirittura produce l'effetto opposto: risulta criminogena, incentivando la commissione del reato.È ciò che è accaduto in passato per l'aborto: in Italia e all'estero, in Paesi nei quali l'interruzione volontaria della gravidanza era penalizzata indiscriminatamente, gli aborti erano frequentissimi e per di più
venivano praticati nella clandestinità, con altissimi rischi per la salute e per la stessa vita
della donna. circa 350.000 furono le interruzioni di gravidanza. Nel 1982 - quattro anni dopo l'entrata in vigore della riforma in Italia sono stati praticati circa 235.000 aborti legali e 100.000 aborti clandestini. Ridotto il ruolo della pena nel contrasto all'aborto, ne è seguito un calo nel numero complessivo degli aborti. Nei giorni nostri, nella Relazione annuale del 2020 sull'attuazione della legge n. 194/1978, il Ministro della salute segnalava 76.328 aborti legali nel 2018, con un decremento del 5.45% rispetto al 2017: il numero delle IVG è in calo costante ed è ormai inferiore a un terzo di quello relativo al 1982 (234,801), anno in cui si è riscontrato il valore più alto in Italia dopo la
riforma del 1978. Il tasso di abortività (numero delle IVG per 1000 donne in età feconda, in età cioè compresa tra 15 e 49 anni) nel 2018 è risultato pari a 6,0 per mille, con un decremento del 4% rispetto al 2017 (e un decremento del 65,1% rispetto al 1982).
A dispetto di chi, oggi come ieri, contesta la legge n. 194/1978 in nome di una tutela della vita tutta ideologica e di facciata, quella legge ha dunque evitato in questi anni diversi milioni di aborti. Rimane, a ben vedere, un elemento di incertezza, legato alla indisponibilità di dati recenti relativi agli aborti clandestini, che certamente sono tuttora presenti nell'esperienza italiana, soprattutto in ragione della quota sempre elevatissima (prossima al 70%!) di medici obiettori ex art. 9 legge n. 194/1978: qualunque sia l'entità degli aborti clandestini, sembra in ogni caso indiscutibile che la legge abbia contribuito a ridurre il ricorso all'IVG nel nostro Paese.