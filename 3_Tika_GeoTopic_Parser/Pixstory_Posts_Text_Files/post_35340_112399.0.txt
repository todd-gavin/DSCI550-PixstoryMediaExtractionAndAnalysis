Pepe Reina è deciso a rescindere il suo contratto che lo lega alla Lazio per tornare in Spagna alla corte del Villarreal. Per lui sarebbe infatti un grande ritorno al passato poiché al Villarreal ha già militato dal 2002 al 2005. L'indiscrezione è stata lanciata dalla radio spagnola Cadena SER che ha sottolineato come l'estremo difensore sarebbe entrato nel mirino del Villarreal e potrebbe dunque rescindere il contratto che lo lega alla Lazio fino al 2023 rinnovatosi in automatico dopo la qualificazione alla prossima Europa League da parte dei biancocelesti.