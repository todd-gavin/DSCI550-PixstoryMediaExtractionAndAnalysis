In attesa che si giochino gli ultimi 90 minuti che decideranno chi vincerà lo scudetto tra Milan e Inter, la Lega di serie A ha reso noti i migliori giocatori della stagione, ruolo per ruolo.

Pochi i dubbi su chi venisse scelto. In porta era certo che il premio venisse assegnato a Maignan del Milan, vera sorpresa del campionato e al suo secondo premio dopo quello dello scorso anno in Francia. In quell'occasione il portiere era riuscito anche ad alzare la coppa dello scudetto beffando il più ricco Psg.

In difesa non c'è un giocatore di una squadra top, ma un difensore diventato l'incubo degli attaccanti: Bremer del Torino è stato il migliore e quasi certamente sarà oggetto di calciomercato, con l'Inter che ci sta lavorando sotto traccia.

A centrocampo è stato votato MVP Brozovic dell'Inter. Il centrocampista è in scadenza di contratto e non è detto che rimanga a Milano. Pare che stia trattando con la Juventus dopo aver disputato una stagione incredibile. Non è un caso se l'Inter abbia perso punti proprio quando lui era assente.

In attacco Immobile della Lazio era quasi l'unico candidato. Con i suoi 27 gol e 3 assist vince nuovamente la classifica marcatori e si conferma un vero goleador in serie A.

Come miglior giovane Under 23 del campionato è stato votato Osimhen del Napoli, un attaccante capace di andare a segno 14 volte in 26 presenze nella sua prima stagione nel massimo campionato italiano.