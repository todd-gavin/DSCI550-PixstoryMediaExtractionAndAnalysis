Manca ormai soltanto l’ufficialità, ma Simone Inzaghi si gode già l’idea del clamoroso ritorno in nerazzurro di Romelu Lukaku. Il gigante belga è infatti pronto a tornare a Milano dopo che il Chelsea attuale proprietario del cartellino ha trovato l’accordo con l’Inter sulla base di un prestito oneroso di 8 milioni più 2 di bonus legati ai risultati. Il 29enne, reduce da una stagione negativa a Londra, ha fortemente spinto per il comeback e, secondo quanto riportato da La Gazzetta dello Sport, ci sarà anche una sostanziosa decurtazione dell’ingaggio. Solo 12 mesi fa Big Rom era passato dall’Inter al Chelsea per 115 milioni di euro, la cessione più remunerativa nella storia della Serie A. 

Foto: Instagram romelulukaku