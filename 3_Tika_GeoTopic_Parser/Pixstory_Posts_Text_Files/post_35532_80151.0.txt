Victor Osimhen è appena tornato in campo dopo il grave infortunio che lo ha tenuto per diverso tempo ai box e il contagio da Covid-19 che non gli ha di fatto permesso di partecipare alla tanto attesa Coppa d’Africa. Il nigeriano si è dunque raccontato spiegando quanto sia stato difficile superare il terribile infortunio rimediato dopo il violentissimo impatto con il difensore dell’Inter Skriniar: "Ho sentito subito che la faccia mi era
esplosa. Appena mi sono toccato sulla guancia
sinistra non avevo più sensibilità. Ho avuto problemi anche a dormire e se mi giravo sul quel lato sentivo dolore. Però ora ho recuperato le forze, trascinato dalla voglia di giocare e di migliorare proprio sui colpi di testa. Non sono tipo da frenare la mia esuberanza e non ho mai fatto calcoli, anzi ho sempre cercato di
rimettermi in piedi subito, senza piangermi addosso. lo salto, scarto, scatto. Non ho paura di farmi male e se perdo mi arrabbio sempre. Sono molto suscettibile su questo: non mi arrendo".