Mario Balotelli sembra essere pronto a cambiare nuovamente maglia. Al termine della stagione passata in Turchia tra le fila dell'Adana Demirspor - dove ha segnato 19 gol in 33 presenze - SuperMario sta per sbarcare in Svizzera alla corte del Sion, squadra allenata dall'italiano Tramezzani. L'interesse è stato confermato dal presidente del club svizzero Christian Constantin: "E' vero, siamo in discussione con lui da settimane. Oggi per me è impossibile dare una previsione sulle nostre possibilità di successo. Volevamo rimanere discreti ma le informazioni ovviamente sono uscite in Italia. È un segnale che l'interesse è reciproco".

Il nome di Balotelli era stato associato anche al Monza, anzi sembrava un ritorno molto probabile. La possibile trattativa però non è mai cominciata e il club lombardo sembra rivolto verso altri nomi.