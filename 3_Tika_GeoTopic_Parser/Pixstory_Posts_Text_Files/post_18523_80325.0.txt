Dalla Jaguar, alla Ferrari e infine all'Aston Martin. Marco Mattiacci, ex capo del team F1 del cavallino, 51 anni, è il nuovo responsabile commerciale di Global Brand. L'accordo è stato reso noto dalla casa automobilistica che ha fatto sapere che Mattiacci "supervisionerà l’esperienza dei clienti, il posizionamento del marchio e l’integrazione dei prodotti, giocando un ruolo chiave nella futura strategia commerciale e di prodotto”.

Ma chi è Marco Mattiacci? Il nuovo responsabile commerciale Aston Martin è entrato a lavorare nel modo della auto da giovanissimo. A soli 18 anni il suo ingresso in Jaguar dove è rimasto 10 anni prima di firmare con la Ferrari. Per la casa di Maranello ha ricoperto prima il ruolo di direttore per il Nord America e poi come capo del team di F1. Tra i suoi meriti quello di aver convinto Vettel a prendere il posto di Alonso nel 2014 quando quest'ultimo si accasò alla McLaren.