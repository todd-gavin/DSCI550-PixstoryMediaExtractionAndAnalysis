ANSA Le forze russe hanno lanciato
attacchi missilistici su tre insediamenti urbani nella regione di Kiev, a sud della capitale ucraina. Lo riferiscono media locali, citando i servizi di emergenza statali, secondo cui i
centri colpiti sono Vasylkiv, Bila Tserkva e Kalynivka. Nei
raid, si aggiunge, "sono stati distrutti un dormitorio e due
abitazioni". I soccorsi faticano a raggiungere le zone colpite a causa dei bombardamenti. Non si hanno al momento notizie di vittime o feriti.