Due pareggi riacciuffati dopo il novantesimo salvano Inter e Roma dalla débacle esterna. I campioni d'Italia vanno sotto al 12' con il Torino di un super Bremer e riescono a pareggiare solamente al 93' con Sanchez. Stesso copione per la Roma, che prende un gol al 15' da Molina e riesce a pareggiare l'Udinese solamente nei minuti di recupero grazie a un rigore dubbio realizzato da Pellegrini. Il Napoli batte il Verona per 1-2 al Bentegodi grazie a una doppietta di Osimhen (di Faraoni il gol degli scaligeri) mentre la Fiorentina supera in casa il Bologna con una rete di Torreira. 0-0, infine, tra Atalanta e Genoa. Ora in classifica il Milan comanda con 63 punti e 3 di margine sul Napoli, mentre l'Inter è quarto con 4 punti e una partita da recuperare. La Juventus resta quarta a 56 punti e va a +8 su Atalanta (con una partita in meno) e Roma. Lazio e Fiorentina vedono le due davanti anch'esse con una partita in meno (la Lazio giocherà domani sera con il Verona).