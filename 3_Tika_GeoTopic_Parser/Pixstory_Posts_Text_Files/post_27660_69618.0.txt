Va a Nasser Al-Attiyah la vittoria finale dell'edizione 2022 della Dakar. Il pilota qatariota porta così a casa la sua quarta affermazione nel rally raid più duro e prestigioso al mondo, riportando la Toyota in vetta. Seguono sul podio la leggenda del WRC, Sebastien Loeb (Bahrain Racing Xtreme) e il saudita Yazeed Al Rajhi (Overdrive Toyota). 

Nella categoria moto è invece trionfo per Sam Sunderland, capace di riprendersi la vetta e portare a casa il successo al termine di una corsa estremamente combattuta e dagli esiti incerti. L’inglese di casa GasGas ha battuto per soli 3 minuti e 27 secondi la Honda di Pablo Quintanilla, con l’austriaco Matthias Walkner (KTM) in terza piazza. Chiude al 90° posto l’italiano ex MotoGP Danilo Petrucci, comunque protagonista di un’ottima Dakar di esordio, terminata con il primo successo di tappa in 
carriera.