Torna in pista, ma in un contesto totalmente diverso, la Race of Champions. La gara dei campioni del volante era saltata a causa del Covid, ma torna nel 2022 in un formato rivoluzionato, con un percorso non più disegnato all’interno degli stadi come nelle ultime edizioni, ma sulla neve e sul ghiaccio di Pite Havsbad, a 60 miglia dal Circolo Polare Artico. Tra i piloti, attenzione massima al Team Germania, composto da Sebastian Vettel e Mick Schumacher, ma gli occhi sono puntati anche su Mika Hakkinen, David Coulthard, Sebastien 
Loeb, Helio Castroneves e Tom Kristensen. Appuntamento nel weekend per eleggere il campione dei campioni del 2022.

Foto: raceofchampions.com