Il calciatore del Genoa Manolo Portanova dovrà comparire di fronte al Gup del Tribunale di Siena, Ilaria Cornetti. L’udienza si terrà il prossimo 7 giugno e il giocatore comparirà insieme ad altri due ragazzi. Il tesserato rossoblu è stato infatti rinviato a giudizio con l’accusa di violenza sessuale di gruppo. Secondo l’accusa, con la complicità di un minore, i tre imputati si sarebbero resi protagonisti di una violenza sessuale ai danni di una ventunenne nella notte tra il 30 e il 31 maggio 2021 a Siena. Per Portanova erano stati inizialmente disposti e poi successivamente revocati anche gli arresti domiciliari. Il giocatore fino ad oggi si è sempre dichiarato innocente nel corso degli interrogatori davanti al PM.
Foto Twitter Genoa