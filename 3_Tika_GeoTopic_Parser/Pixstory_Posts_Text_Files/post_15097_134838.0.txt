Questa mattina all’alba gli agenti dell’Ufficio Prevenzione Generale e Soccorso Pubblico- Squadra Volanti della Questura di Monza sono intervenuti presso l’ospedale cittadino San Gerardo per una segnalazione giunta dal pronto Soccorso Pediatrico relativa al rinvenimento di una neonata abbandonata poco prima.
 La piccola è stata trovata da una infermiera che stava arrivando per iniziare il turno e ha sentito un pianto provenire da una scatola sopra il cofano di un’auto. La neonata, nata da poche ore, si trovava avvolta in una copertina ed è stata subito portata in pronto soccorso dove i medici l’hanno trovata in buone condizioni.
Sono state avviate le attività e gli approfondimenti al fine di rintracciare la madre della neonata che sembrerebbe avere tratti ispanici.
Incredibile come oggi possano succedere episodi del genere. In italia si può partorire in ospedale e lasciare il neonato alle cure del personale. Abbandonarlo per strada invece è un reato. Nel vostro paese come funziona?