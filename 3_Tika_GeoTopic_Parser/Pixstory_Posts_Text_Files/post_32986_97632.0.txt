Nelle qualifiche del Gran Premio di Spagna, Francesco Bagnaia demolisce il record della pista di Jerez de la Frontera portandolo a un inatteso 1:36.170, e rifilando quasi mezzo secondo a Fabio Quartararo (che qui era partito in pole nelle ultime 4 occasioni) e quasi 8 decimi ad Aleix Espargarò. In seconda fila le Ducati di Miller e Zarco con in mezzo la Honda del succhia-scie Marc Marquez. Terza fila per Nakagami, Bezzecchi (bravo) e Mir. Quarta fila per Martin (caduto), Bastianini (caduto anche lui) e Vinales. Gli altri italiani: 16° Morbidelli, 17° Di Giannantonio, 19° Marini, 23° Dovizioso e 24° Savadori.