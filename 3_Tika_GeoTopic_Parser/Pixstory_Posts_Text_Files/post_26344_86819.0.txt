"Le nostre radici influenzano la nostra identità" afferma Riccarso Tisci, designer di Burberry.
“Volevo che questa collezione trasmettesse quell'intensità di sentimento e celebrasse non solo l'incontro, ma la città in cui ci ritroviamo oggi, la città in cui Burberry è cresciuto e ha fondato una famiglia", continua lo stilista italiano che ha riportato in auge Givenchy e che adesso, da 4 anni, crea per uno dei marchi più iconici del panorama Inglese.
Tra i modelli e le modelle che hanno sfilato ieri a Londra compare anche l’amico della maison e star della musica italiana Mahmood.
Amico del direttore creativo, che l’ha anche vestito per la finale di Sanremo 2022 che l’ha visto vincitore con Blanco.
Lunghe quasi fino al suolo e impeccabilmente dritte, le gonne Burberry moda Autunno Inverno 2022 2023 (che ci rimandano al look di Mahmood a Sanremo, appunto) presentano una silhouette tubolare minimale e chic.
Non dimentichiamo il focus sui capi spalla, in particolare sugli iconici trench, che per la sfilata Autunno/Inverno diventano bustini di abiti strutturati.