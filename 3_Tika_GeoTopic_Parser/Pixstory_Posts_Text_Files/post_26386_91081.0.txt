Arthemisia e la città di Bologna hanno deciso di dedicare una mostra celebrativa al fotografo Oliviero Toscani. La scelta del titolo dell’esposizione “Oliviero Toscani. 80 anni da situazionista”, curata da Nicolas Ballario, non è casuale. La mostra infatti, oltre a voler ripercorre la carriera del grande fotografo, vuole festeggiare gli 80 anni compiuti poche settimane fa da Toscani.

La retrospettiva mette in mostra la potenza creativa e la carriera del celebre fotografo con oltre 100 dei suoi scatti più e meno noti.

Le sue fotografie hanno fatto discutere il mondo su temi come il razzismo, la pena di morte, l’AIDS, la guerra, il sesso, la violenza, l’anoressia e molto altro. La mostra, perciò, raccoglierà al suo interno tutte le sue campagne più famose, che hanno scosso l’opinione pubblica attraverso affissioni e pagine di giornali. Trattandosi di una mostra per celebrare la carriera del fotografo, non mancheranno i suoi primi lavori, meno conosciuti al pubblico.

Testo di mam-e.it

https://mam-e.it/arthemisia-dedica-una-mostra-al-fotografo-oliviero-toscani-per-festeggiare-i-suoi-80-anni/