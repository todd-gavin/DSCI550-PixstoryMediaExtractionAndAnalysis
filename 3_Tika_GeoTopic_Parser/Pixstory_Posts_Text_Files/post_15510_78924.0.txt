Ospite della seconda serata a San Remo Checco Zalone, pseudonimo di Luca Pasquale Medici, comico, showman, attore, cabarettista, imitatore, cantautore, musicista, sceneggiatore e regista italiano. Aveva avvisato Amadeus mesi fa dicendo ‘se mi inviti al festival poi ti licenziano’ e in effetti ha intrattenuto il pubblico con una performance senza freni. Ha recitato e poi cantato una rivisitazione della storia di Cenerentola in chiave moderna, sottolineando tutti gli isterismi e le ipocrisie del mondo etero rispetto a chi ha un altro orientamento sessuale. Un messaggio di inclusione quello di Checco che, con il sorriso, riesce sempre a far riflettere tutti su alcuni dei temi più divisivi del Paese.