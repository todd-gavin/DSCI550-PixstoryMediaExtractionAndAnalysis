Antonio Conte è stato premiato per la quarta volta in carriera con la Panchina d'oro, riconoscimento che viene assegnato dai colleghi al miglior allenatore della precedente stagione. In questo caso, dunque, il mister pugliese è stato premiato per la sua annata con l'Inter, culminata con la vittoria dello scudetto che ha interrotto la striscia di nove titoli consecutivi della Juventus, aperta proprio da Conte nel 2011/12.
L'allenatore attualmente sulla panchina del Tottenham ha commentato così il riconoscimento: "Sono felice perché si tratta di un premio datomi dai colleghi tecnici. Desidero condividere questo riconoscimento con lo staff e con i giocatori che mi hanno accompagnato nel percorso della scorsa stagione all’Inter".
Conte in precedenza aveva vinto, oltre ad altre tre panchine d'oro ai tempi della Juventus, anche una Panchina d'argento e una Panchina Speciale, quest'ultima per la vittoria della Premier League alla guida del Chelsea, nel 2018.