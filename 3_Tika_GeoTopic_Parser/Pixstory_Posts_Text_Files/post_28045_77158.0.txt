La Monte Carlo d’oriente stringe un legame sempre più profondo con la Formula 1. Il circus, che ha dovuto cancellare gli ultimi due eventi sul tracciato di Marina Bay, nella zona del porto di Singapore, a causa della pandemia, ha rinnovato il contratto per il Gran Premio nella ricca città-Stato del sud-est asiatico, fino al 2028 (incluso). I promotori della gara hanno puntato tanto sulla sostenibilità, con l’impegno a ridurre al massimo l’impatto ambientale dell’evento. Nell’ultima edizione, disputata nel 2019, a trionfare era stato Sebastian Vettel sulla Ferrari in quella che è a tutt’oggi l’ultimo successo del Cavallino in F1.