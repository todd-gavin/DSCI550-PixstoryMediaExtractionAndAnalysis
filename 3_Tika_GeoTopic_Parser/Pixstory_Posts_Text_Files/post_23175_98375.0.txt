È stato attribuito a Paul Schrader, regista statunitense di film come Il collezionista di carte, Il bacio della pantera, American Gigolo, e sceneggiatore di Toro scatenato, Taxi Driver, Complesso di colpa, Yakuza, il Leone d'oro alla carriera della 79/a Mostra Internazionale d'Arte Cinematografica di Venezia.

La decisione è stata presa oggi dal Cda della Biennale di Venezia, che ha fatto propria la proposta del Direttore della Mostra Alberto Barbera.

"Sono profondamente onorato - ha dichiarato Paul Schrader, nell'accettare la proposta - Venezia è il mio Leone del cuore".