Le indiscrezioni degli ultimi mesi hanno trovato finalmente una conferma: a partire dalla prossima stagione, gli arbitri di Serie A parleranno in tv per spiegare le scelte prese. Una vera e propria rivoluzione, che sarà visibile sulla Rai durante il programma “90° Minuto”. 

Del resto, anche il presidente dell’AIA Alfredo Trentalange recentemente aveva ammesso che i direttori di gara devono lavorare per migliorare la comunicazione di quello che finora è sempre stato un mondo chiuso nel silenzio pre e post-partita. 

Inizialmente, gli arbitri interverranno una volta al mese. Non finisce qua, perché è allo studio anche l’ipotesi di rendere pubblici i dialoghi tra i direttori di gara e la sala Var: l’esperimento dovrà essere valutato con il passare del tempo, in base anche a quanto sarà di interesse pubblico.