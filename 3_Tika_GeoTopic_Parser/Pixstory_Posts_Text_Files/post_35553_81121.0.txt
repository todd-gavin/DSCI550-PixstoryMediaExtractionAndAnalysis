Leonardo Spinazzola si avvia rapidamente verso il recupero dall’infortunio e potrà a breve essere di nuovo disponibile per Mourinho. I controlli di ieri hanno infatti dato il via libera all’aumento dei carichi di lavoro. Una buonissima notizia per l’ambiente giallorosso che può così sperare in un recupero dell’esterno sinistro. Spinazzola è fermo dallo scorso 2 luglio a causa della
rottura del tendine d'achille riportata durante la sfida tra Belgio e Italia degli europei. Subito visitato a Roma da Lasse Lempainen, chirurgo finlandese, il quale lo ha operato personalmente lo scorso luglio. Nei giorni scorsi sono stati effettuati i controlli di rito alla parte infortunata e operata, ma è stata posta anche massima attenzione ai test fisici e atletici ai quali è stato sottoposto il giocatore. Le valutazioni approfondite sono terminate ieri e hanno fornito responso positivo in merito alle condizioni di Spinazzola. Si proseguirà ora dunque nel percorso di recupero: la prognosi iniziale post
intervento era tra i sette e gli otto mesi, con il
calciatore della Roma, attualmente al settimo mese dall'intervento chirurgico, che potrà cominciare ad aumentare i carichi di lavoro. È necessario però non affrettare i tempi di recupero, visto che l'interesse principale è solo quello di un recupero totale da parte del giocatore. Proprio per questo ad oggi è
impossibile ipotizzare una data di rientro.