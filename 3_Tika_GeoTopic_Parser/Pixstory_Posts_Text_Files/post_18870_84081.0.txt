Anche la Svezia si schiera dalla parte della Polonia, i cui giocatori nelle scorse ora hanno detto di non voler scendere in campo contro la Russia nei prossimi spareggi per i Mondiali in Qatar. Tramite un comunicato del presidente della Federazione Svedese, Karl-Erik, è stato fatto sapere che anche la Svezia si rifiuterà di giocare contro la Russia dovesse battere la Repubblica Ceca negli spareggi (sono tutte e quattro nello stesso girone e ne passa solo una).

"L'invasione illegale e profondamente ingiusta dell'Ucraina rende attualmente impossibili tutti i match con la Russia. Esortiamo quindi la FIFA a decidere che le partite dei playoff di marzo a cui partecipa la Russia vengano annullate. Ma indipendentemente da ciò che la FIFA sceglie di fare, non giocheremo contro la Russia a marzo".