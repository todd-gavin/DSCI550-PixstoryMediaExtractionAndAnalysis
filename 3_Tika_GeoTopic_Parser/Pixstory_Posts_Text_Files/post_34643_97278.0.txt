Fortunatamente la caduta durante le qualifiche del Gran Premio di Portogallo non ha avuto gravi conseguenze per Francesco Bagnaia. Il pilota della Ducati sarà regolarmente in pista a Jerez de la Frontera, anche se gli esami hanno evidenziato un grande edema osseo.

Probabilmente, anche se sono assenti fratture e lesioni ai legamenti, cosa che si temeva invece, il torinese proverà a essere tra i protagonisti a Jerez de la Frontera, anche se non sarà al meglio dal punto di vista fisico e dovrà convivere con il dolore.