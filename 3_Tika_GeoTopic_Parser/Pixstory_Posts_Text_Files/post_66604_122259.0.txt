എറണാകുളത്തേക്ക് പഠനാവശ്യത്തിനായി പോകാനൊരുങ്ങുമ്പോൾ തന്നെ കൂടെയുണ്ടായവരാണ്..അശ്വനി എന്ന ഞങ്ങളുടെ ഡാടുവും, ഞാൻ ശ്രേയ എന്ന് തികച്ച് വിളിക്കാത്ത ശ്രെ.. യും.. ഞങ്ങൾ ഒരേ മുറി പങ്കിടുന്നവരാണ്..ഒരേ ക്ലാസ്സിൽ ഒരുമിച്ച് ചേർന്ന് പഠിക്കുന്നവരാണ്.. ഒരുമിച്ച് കിടന്നുറങ്ങുന്നവരാണ്.. സർവ്വോപരി സ്വയം പാചക പരീക്ഷണങ്ങൾ അന്യോന്യം പരീക്ഷിച്ച് മത്സരിക്കുന്നവരാണ്.അത്രമേൽ പ്രിയപ്പെട്ട ഇടമാണ് എനിക്കിത്. ഞങ്ങളൊരുമിച്ച്, മൂന്നും ചേർന്നുള്ളൊരു ട്രെയിൻ യാത്ര കുറേ നാളുകൾ കൂടിയിത് ഇന്നാണ്. കുറെ വാർത്തമാനങ്ങൾക്കും തമാശകൾക്കും ട്രെയിൻ ഭക്ഷണം കഴിക്കലുകൾക്കുമൊടുവിൽ ഉച്ചയോടെ മൂവരും വീട്ടിലെത്തിയെങ്കിലും രാവിലത്തെ എഴുനേൽക്കാനുള്ള ധൃതിയും ട്രെയിനിനായുള്ള ഓട്ടവും എല്ലാം ഏറെ രസമുള്ള ഓർമ്മയായി. മഴയവധി കാരണമാണ് ഞങ്ങൾ വണ്ടി കയറിയത്. ഈ മഴയൊക്കെ തീർന്ന് വീണ്ടും,അധികം വൈകാതെ ഞങ്ങൾക്ക് തിരിച്ച് ചേർന്നിരിക്കാൻ സാധിക്കട്ടെ, തമാശകൾ പറയാനും വഴക്കിടാനും കഴിയട്ടെ❤️