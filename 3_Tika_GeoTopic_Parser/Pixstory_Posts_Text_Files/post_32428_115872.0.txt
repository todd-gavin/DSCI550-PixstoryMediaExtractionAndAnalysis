Martina Trevisan ha raggiunto i quarti di finale del torneo WTA 250 di Budapest. Chiusa la deludente parentesi erbaiola, la semifinalista dell'ultimo Roland Garros è tornata ai suoi livelli sull'amata terra, superando 6-4 7-5 la ucraina Kozlova e guadagnandosi il match di venerdì contro la padrona di casa, l'ungherese Bondar. Elisabetta Cocciaretto, anch'essa impegnata in terra magiara, sfiderà domani la ceca Siniakova per un altro posto nei quarti.