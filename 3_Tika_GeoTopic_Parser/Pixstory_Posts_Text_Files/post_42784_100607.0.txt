गपशप 


सांसद के प्रेस नोट नहीं भेजती भाजपा 
अगर भाजपा कार्यालय के अंदर कोई भी नेता बैठक करता है या कोई नेता शहर में पौधरोपण का कार्यक्रम करता है तो पार्टी की ओर से लंबा चौड़ा प्रेस नोट भेजा जाता है लेकिन सांसद किरण खेर द्वारा की जा रही गतिविधियों का कोई प्रेस नोट पार्टी नहीं भेजती है।सांसद किरण खेर जब से मुबंई से चंडीगढ़ आई है तब से वह निरंतर अधिकारियों और पार्टी नेताओं के साथ बैठक कर रही है जिसका प्रचार प्रसार भी वह खुद या उनके समर्थक कर रहे हैं।पार्टी की ओर से उनका कोई प्रचार प्रसार नहीं किया जाता।सांसद किरण खेर ने हाल ही पार्टी कार्यालय में शहर की अलग अलग व्यापारी सगठनों के पदाधिकारियों के साथ बैठक की और उसके बाद सांसद ने नगर निगम चुनाव में हारे हुए उम्मीदवारों के साथ समीक्षा बैठक की लेकिन इनके पार्टी कार्यालयों की ओर से कोई भी प्रेस नोट जारी नहीं किया गया।इस बैठक में एक हारे हुए उम्मीदवार ने खेर को भी हार के एक कारण का बता दिया।सांसद ने खुद अपने ट्वीटर अकाउंट से इसकी तस्वीरें शेयर कर शहरवासियों को जानकारी दी।जब से सांसद ने अधिकारियों की क्लास लगाई है 


राजनेताओं को हैं बेचते 
इस समय पंचकूला के पूर्व विधायक एवं हरियाणा के पूर्व डिप्टी सीएम चंद्रमोहन अपने परिवार के साथ विदेश घूमने के लिए गए हुए हैं।चंद्रमोहन विदेशी यात्रा में घूमने का अहसास अपने समर्थकों और लोगों को भी सोशल मीडिया के माध्यम से करवा रहे हैं।उनके राजनीतिक सचिव हेमंत किंगर उनकी विदेशी में घूमने की हर तस्वीर और वीडियो हर दिन सोशल मीडिया पर शेयर कर रहे हैं।चंद्रमोहन अमेरिका में आइसक्रीम के संग्रहालय में गए उन्होंने इसकी भी वीडियो शेयर की।ट्राईसिटी में पंचकूला के पूर्व विधायक चंद्रमोहन के कई समर्थक और दोस्त है जो विदेश घूमने की हर तस्वीर खूब लाइक कर रहे है।कांग्रेस नेता चंद्रमोहन ने एक वीडियो में अमेरिका में लगे विज्ञापन बोर्ड की वीडियो शेयर करते हुए पंचकूला में लगे बोर्ड और भाजपा नेताओं के लगे विज्ञापन बोर्ड की तुलना करते हुए कहा कि ये बोर्ड उत्पाद का विज्ञापन करने और उनके बेचने के लिए होते है लेकिन भारत में यह बोर्ड राजनेताओं को बेचते हैं।