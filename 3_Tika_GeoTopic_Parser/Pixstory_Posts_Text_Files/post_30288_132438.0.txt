Relegata in terza fascia, l'Inter è finita in un girone di Champions League alquanto complicato. Con i nerazzurri ci sono infatti Bayern Monaco, Barcellona e Viktoria Plzen. Nonostante le difficoltà, l'allenatore Simone Inzaghi spiega come l'obbiettivo è quello di qualificarsi per gli ottavi di finale: "La Champions League è una competizione di grande prestigio. Studieremo ogni dettaglio, perché sappiamo che a questi livelli non esistono partite facili e scontate. Siamo l’Inter, affrontiamo questa competizione con entusiasmo, con l’obiettivo di dare continuità al cammino fatto già lo scorso anno".