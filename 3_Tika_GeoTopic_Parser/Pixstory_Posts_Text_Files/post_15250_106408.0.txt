Un raro esemplare di violino
Stradivari e' stato venduto all'asta a New York giovedi' per 15,34 milioni di dollari, poco meno del record di 15,9 milioni di dollari per uno strumento di questa 'marca'. Lo ha comunicato la societa' Tarisio, specializzata nella vendita di violini rari. Lo strumento, costruito nel 1714 dal maestro Antonio Stradivari (1644-1737) e' appartenuto per quasi 40 anni al virtuoso russo-americano Toscha Seidel (1899-1962), che lo ha suonato nella colonna sonora del classico hollywoodiano "Il mago
di Oz" (1939).
â€˜Seidel e' stato anche
l'insegnante di Albert Einstein. Questo violino era accanto al grande scienziato matematico mentre a casa sua, a Princeton, nel New Jersey, suonavano i quartetti", ha spiegato venerdi' all'AFP Jason Price, fondatore e direttore di Tarisio. Toscha Seidel, emigrato negli Stati Uniti negli anni '30, e Albert Einstein,
fuggito dal regime nazista, parteciparono a un concerto a New York nel 1933 per sostenere gli scienziati ebrei tedeschi che lasciavano il loro Paese. Dei 1.000 strumenti costruiti dal
liutaio cremonese, oggi ne rimangono circa 600. "Molti sono nei musei, altri nelle fondazioni, non saranno venduti. Tra quelli sopravvissuti, ce ne sono alcuni conosciuti come esempi del periodo d'oro, che si colloca all'incirca tra il 1710 e il 1720.
E questi sono, per la maggior parte, quelli piu' desiderati e apprezzati", dice Jason Price.Il violino apparteneva alla
collezione Munetsugu in Giappone. Tarisio non ha fornito
indicazioni sull'acquirente.
Il record d'asta risale al 2011, quando uno Stradivari chiamato "Lady Blunt", per essere appartenuto a Lady Anne Blunt, nipote del poeta Lord Byron, fu venduto a Londra per 15,89 milioni di dollari.