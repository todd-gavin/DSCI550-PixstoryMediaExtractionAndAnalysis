È stata presentata a mezzogiorno, con un rapido video e delle immagini render svuluppate al computer, la AT03. Si tratta della nuova monoposto dell'AlphaTauri, scuderia di proprietà della Red Bull ma con sede a Faenza, già nota come Toro Rosso ed erede della mitica Minardi.
Affidata come lo scorso anno alla coppia di piloti formata da Pierre Gasly e Yuki Tsunoda, la AT03 colpisce per la forma particolare delle prese d'aria sulle pance, molto più quadrata rispetto alle altre vetture 2022 svelate finora.
L'AlphaTauri lo scorso anno ha chiuso il Mondiale di F1 in sesta posizione, con 142 punti totali e un podio ottenuto da Gasly nel GP Azerbaijan, gara terminata al terzo posto.