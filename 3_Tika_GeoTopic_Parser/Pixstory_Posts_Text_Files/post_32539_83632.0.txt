Al teatro Rossini di Pesaro, Valentino Rossi è stato il mattatore della presentazione dei suoi team per la stagione di Motomondiale 2022. La leggenda di Tavullia, appeso ormai il casco (da motociclista) al chiodo e dedicatosi all'Endurance, sta portando avanti la sua Academy nelle due ruote e, per la prima volta, avrà un team tutto suo nella classe regina. A guidare per Vale saranno il fratello Luca Marini e, proveniente dalla Moto2, il giovane talento Marco Bezzecchi. Il team si chiamerà Mooney VR46 Racing Team e sarà diretto dal fido Pablo Nieto, con a disposizione due Ducati Desmosedici GP21. Presentato anche il team di Moto2 con la Kalez griffata Mooney che sarà guidata dal confermato Celestino Vietti e da Niccolò Antonelli, proveniente dalla Moto3.