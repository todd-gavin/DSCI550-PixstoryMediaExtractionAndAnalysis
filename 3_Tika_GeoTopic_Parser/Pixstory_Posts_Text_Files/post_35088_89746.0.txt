Il peggio ormai è passato ma non si sa cosa ci sarà nel futuro di Sonny Colbrelli. Il ciclista italiano, campione in carica della Parigi-Roubaix 2021, ha avuto un malore lunedì scorso al termine di una volata nella prima tappa della Volta di Catalunya e ha perso i sensi. Immediato l'intervento dei soccorsi e il ricovero presso l'ospedale di Girona dove è ancora ricoverato.

Il corridore è stato sottoposto a un'ecografia cardiaca che però non avrebbe dato esisti "risolutivi". Quello che potrebbe dire qualcosa in più su cosa sia successo al cuore del Cobra potrà dirlo il tracciato memorizzato dal defibrillatore utilizzato nei soccorsi. 

"È già un miracolo se sono vivo, ora ce ne vorrebbe un altro per farmi tornare in sella", ha detto Colbrelli a La Gazzetta dello Sport, "Valuteremo giorno per giorno".