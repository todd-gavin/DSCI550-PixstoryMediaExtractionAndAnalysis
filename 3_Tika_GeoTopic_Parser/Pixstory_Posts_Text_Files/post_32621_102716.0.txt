Nel mercoledì del torneo francese l'Italia sorride a metà. Martina Trevisan conferma l'ottimo momento di forma, sbarazzandosi in due set della polacca 6-3 6-2 e al terzo turno attende ora l'australiana Gavrilova. Nulla da fare per Fabio Fognini, che dopo aver perso due set con l'olandese Van de Zandschulp, si è ritirato per un problema muscolare nel corso del terzo. Avanzano tutti i big impegnati oggi: Rafael Nadal supera 6-3 6-1 6-4 il francese Moutet, così come Djokovi che si sbarazza 6-2 6-3 7-6 dello slovacco Molcan. Fanno fatica, invece, il giovane Alcaraz, che comunque supera il connazionale Ramos-Vinolas 6-1 6-7 5-7 7-6 6-4, e Alex Zverev, sotto di due con l'argentino Baez, annulla un match point e vince al quinto 2-6 4-6 6-1 6-2 7-5. Avanzano anche Norrie e Auger-Aliassime, domani in campo Medvedev, Ruud, Tsitsipas e Rublev, oltre agli italiani Marco Cecchinato (contro il polacco Hurkacz), Jannik Sinner (contro lo spagnolo Carballes-Baena), Lorenzo Sonego (contro il portoghese Sousa) e Camila Giorgi (contro la kazaka Putintseva)