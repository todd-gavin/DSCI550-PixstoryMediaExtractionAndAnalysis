La finale del singolare femminile di Wimbledon si disputerà tra la tunisina Ons Jabeur e la kazaka Elena Rybakina. Jabeur ha eliminato la sorprendente Tatjana Maria, numero 103 al mondo, al termine di un match combattuto e ben giocato finito con il punteggio di 6-2 3-6 6-1. Pronostico confermato dunque per la teste di serie numero 3, la seconda africana a raggiungere la finale di Wimbledon nonché la prima araba e nordafricana ad ottenere questo traguardo. Jabeur sarà favorita anche contro la Rybakina, oggi clamorosamente vincitrice per 6-3 6-3 contro Simona Halep. La kazaka è nata a Mosca ed era di passaporto russo fino al 2018, quindi il suo cammino fino alla finale nell'anno in cui la partecipazione è stata vietata ai tennisti russi e bielorussi assume quasi il sapore della beffa. Chiunque delle due vinca, otterrà un risultato dal sapore particolare.