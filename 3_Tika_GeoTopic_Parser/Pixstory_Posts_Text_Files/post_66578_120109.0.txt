മരിയൻ കോളേജിലെ MIIM ബിൽഡിങ്ങിലേക്ക് പോകുന്ന വഴിക്കാണ് കൗ ഗേറ്റ്. എന്തുകൊണ്ട് ഇങ്ങനെ ഒരു പേര് എന്നല്ലേ?.

കുട്ടിക്കാനം ഒരു മലമ്പ്രദേശമാണ്, അതുകൊണ്ട് തന്നെ ഇവിടെ ധാരാളം പശുക്കളും ഉണ്ട്. കുട്ടിക്കാനാത്ത് മനുഷ്യന്മാരെക്കാൾ കൂടുതൽ പശുക്കളെ കാണാൻ കഴിയും. അത്തരം പശുക്കൾ കോളേജിന്റെ ക്യാമ്പസ്സിലും ഒരു സ്ഥിരസാനിധ്യമാണ്. ഈ പശുക്കൾ MIIM ബിൽഡിംഗിന്റെ പരിസരത്തേക്ക് പോകാതിരിക്കാനാണ് ഇങ്ങനൊരു ഗേറ്റ് അവിടെ സ്ഥാപിച്ചിരിക്കുന്നത്.

എന്നാൽ ഇന്ന് അത് മരിയനിലെ സൗഹൃദങ്ങൾ പൂക്കുന്നിടമായി മാറിയിരിക്കുന്നു. ക്ലാസ്സ്‌ കഴിഞ്ഞു കുട്ടികൾ ഒന്നിച്ചുകൂടി അവിടെ നിന്ന് സൗഹൃദ സംഭാഷണങ്ങളിൽ ഏർപ്പെടുന്നു. അവിടെ പ്രണയങ്ങൾ രൂപപ്പെടുന്നു, വളരുന്നു, തളരുന്നു.

മരിയനിൽ പഠിച്ചിറങ്ങുന്ന ഓരോ മാരിയനേറ്റിനും കൗ ഗേറ്റ് ഒരു വികാരമാണ്.