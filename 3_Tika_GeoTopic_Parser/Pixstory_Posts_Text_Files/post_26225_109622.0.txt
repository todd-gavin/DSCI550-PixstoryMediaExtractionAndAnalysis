I vestiti, se disegnati da Glenn Martens, prendono vita e volano o si avvinghiano al corpo umano come conturbanti boa gialli.
Canotte e sottilissimi abiti in seta si reggono sul busto grazie a invisibili spalline che magicamente scompaiono mentre le cinture si arzigolanono e muovono come le dita dei maestri danzatori dell’arte del Kathakali.
Prosegue il lavoro sull’effetto trompe-oeil iniziato con la collezione in collaborazione con Jean Paul Gaultier così come lo studio del denim e la sua sperimentazione.
Le camicie dalle abbottonature sbagliate e i drappi irriverenti, difettati, simbolo del marchio sin dagli albori sono l’unico elemento di flebile conforto davanti al sorprendente e totalizzante talento del creativo belga.