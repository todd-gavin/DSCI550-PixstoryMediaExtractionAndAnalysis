Durante il giro di campo per salutare i tifosi juventini qualcuno avrebbe detto a Dybala: "Non andare all'Inter" e, secondo quanto riportato da più persone e da Repubblica, lui avrebbe risposto: "Mai all'Inter". Questa sarebbe una notizia che cozzerebbe con ciò che dicono i rumors. Da tempo la dirigenza nerazzurra sarebbe in contatto con l'entourage dell'attaccante argentino e avrebbe già trovato anche una quadra sul contratto: quattro anni a 6 milioni di euro annui più ricchi bonus. Una proposta non all'altezza di quanto si vociferava Dybala avesse chiesto alla Juventus per rimanere, ma a quanto pare avrebbero trovato l'accordo sulla base di questo.

In realtà se Dybala volesse mantenere la parola data ai tifosi della Juventus, dando un seguito anche alle lacrime dell'addio, potrebbe accasarsi in un'altra squadra interessata a lui, sempre in Italia. Si tratta della Roma di Josè Mourinho, grande estimatore dell'attaccante. Ci sarebbe il problema dell'ingaggio, ma se entrambe le parti facessero uno sforzo la Joya potrebbe evitare di vestire la maglia dell'arcinemica della Juventus.