Nell'interpretare ogni nuova scoperta, gli archeologi tentano spesso di formulare ipotesi circostanziate attingendo alle proprie conoscenze, all'esperienza e anche all'immaginazione. Esistono due metodi particolarmente efficaci per collaudare tali ipotesi e aprire nuove possibilità: la sperimentazione (prova di più alternative)e l'analogia etnografica (osservazione del comportamento di altre culture in situazioni analoghe). Questi approcci consentono di stabilire quali delle interpretazioni formulate funzionano e in alcuni casi forniscono anche dei suggerimenti sugli obiettivi da porsi con le future ricerche. I reperti archeologici relativi all'agricoltura
nell'Età del Ferro sono scarsi, sebbene
i documenti romani attestino che la Britannia
a quell'epoca era una terra ricca che esportava
cereali e pelli. La ricerca svolta in Inghilterra presso la Butser Ancient Farm, una ricostruzione sperimentale di un'antica fattoria, ha permesso di colmare alcune lacune, dimostrando l'efficacia degli utensili adoperati dagli uomini dell'Età del Ferro. In particolare, è stato verificato che l'ard, o aratro a chiodo, era adatto a lavorare non soltanto i terreni leggeri ma contrariamente alle attese, anche quelli pesanti e argillosi.
Gran parte delle ricerche svolte a Butser ha avuto come obiettivo la ricostruzione di una tipica casa circolare dell'Età del Ferro.
Fonte: Giulia Civita + Biblioteca illustrata del sapere, L’archeologia