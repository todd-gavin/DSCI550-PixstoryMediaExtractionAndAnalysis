All’indomani della cocente sconfitta dell’Italia contro la Macedonia del Nord, che ci ha messi fuori dai campionati del mondo di calcio che si terranno in Qatar il prossimo autunno, aveva fatto discutere una foto, circolata nei media nazionali, relativa alle pessime condizioni di sporcizia in cui i calciatori della Nazionale avevano lasciato gli spogliatoi dello stadio Renzo Barbera di Palermo. A chiudere l’incidente diplomatico ci ha pensato oggi Leonardo Bonucci, intervenuto nella conferenza stampa pre Turchia-Italia: “Abbiamo fatto un grosso errore, la prossima volta faremo più attenzione. Nella delusione non abbiamo pensato a certi 
particolari che fanno la differenza. Le prossime volte chiederemo più attrezzature per gestire e buttare via i rifiuti. Chiediamo scusa”.

Foto: Instagram azzurri