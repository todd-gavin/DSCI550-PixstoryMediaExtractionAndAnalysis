Manca ancora l’ufficialità e, per quella, probabilmente dovremo aspettare ancora che gli ingegneri a Maranello eseguano tutti i controlli del caso. Eppure, c’è già più di qualche sospetto che porta a pensare che a tradire Charles Leclerc a metà del GP di Spagna sia stato un cedimento del turbo. Così, dopo i problemi di affidabilità patiti a inizio stagione dal rivale di casa Red Bull, Max Verstappen, stavolta è la power unit del Cavallino a fare le prime bizze del Mondiale, con il caratteristico “fischio” della turbina chiaramente udibile nel momento della rottura a essere il principale indiziato per il ko Ferrari a Barcellona. Vedremo se ci saranno conferme o smentite ufficiali prima del GP Monaco della prossimo weekend.

Foto: Instagram scuderiaferrari