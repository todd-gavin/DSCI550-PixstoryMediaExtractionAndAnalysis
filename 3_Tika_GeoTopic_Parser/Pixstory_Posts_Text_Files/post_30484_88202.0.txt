Il mondiale endurance Fia Wec è iniziato con la 1000 Miglia di Sebring. La gara americana si è chiusa con circa un'ora di anticipo a causa del maltempo, la direzione gara ha esposto la bandiera a scacchi per l'elevato rischio di fulmini nella zona del circuito.
La vittoria tra le Hypercar è andata alla Alpine dell'equipaggio Negrao-Lapierre-Vaxiviere, seconda la Toyota di Buemi-Hartley-Hirakawa, completa il podio la Glickenhaus di Pla-Dumas-Briscoe. Fuori dai giochi a causa di uno spettacolare incidente la Toyota campione del mondo in carica dell'equipaggio Conway-Kobayashi-Lopez, toccatasi con una Porsche in case di doppiaggio e finita violentemente contro le barriere.
Tra le derivate di serie ha vinto invece la Porsche di Christensen-Estre, quarto posto per la Ferrari di Pier Guidi-Calado.