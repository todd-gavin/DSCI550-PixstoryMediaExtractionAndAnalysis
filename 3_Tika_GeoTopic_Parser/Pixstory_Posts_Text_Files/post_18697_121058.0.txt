Questa volta l'Europeo è dell'Inghilterra. La nazionale femminile ha battuto la Germania nella finale di Wembley con un gol ai tempi supplementari della giocatrice del Manchester City Chloe Kelly. Le inglesi vincono il trofeo per la prima volta nella storia. Due i secondi posti, nel 1984 e nel 2009.

L'ultimo atto dei campionati europei è stato un match giocato bene da entrambe le formazioni. Il primo tempo si è chiuso a reti inviolate, così come la prima mezzora della ripresa. Poi ci ha pensato Ella Ann Toone, giocatrice del Manchester United entrata da poco in campo, al 62' a sbloccare la situazione. Il vantaggio dell'Inghilterra dura solo un quarto d'ora però perché Lina Magull, giocatrice di punta del Bayern Monaco, pareggia i conti al 79'.

Si va ai supplementari. Basta il gol di Kelly a dieci minuti dalla fine all'Inghilterra per sollevare il trofeo.