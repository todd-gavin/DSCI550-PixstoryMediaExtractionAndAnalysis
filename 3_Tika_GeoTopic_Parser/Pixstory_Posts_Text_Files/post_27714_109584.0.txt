Dopo il miglior tempo di Jack Miller nelle FP1 del GP Olanda sulla mitica pista di Assen, nella seconda sessione di prova libere del fine settimana è ancora la Ducati a comandare le classifiche. Non con il pilota australiano ma con Pecco Bagnaia, che prova a togliersi di dosso la delusione per la caduta del Sachsenring provando a costruirsi a poco a poco un weekend positivo. Il torinese si è preso il miglior tempo sul finale di sessione, proprio mentre la pista si stava asciugando dopo gli scrosci di pioggia che hanno caratterizzato l’intera giornata. 1:33.274 il tempo del ducatista, che rifila quasi 178 millesimi ad Aleix Espargaró e 3 decimi al grande rivale Fabio Quartararo. Domani alle 9.55 la terza sessione di prove libere del weekend. 

Foto: Instagram motogp