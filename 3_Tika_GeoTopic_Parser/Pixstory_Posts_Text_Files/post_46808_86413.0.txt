नई दिल्ली। पंजाब (Punjab)विधानसभा चुनाव के लिए गुरुवार को नतीजे घोषित किए जा रहे है। बता दें कि 117 विधानसभा सीटों पर 20 फरवरी को वोटिंग हुई थी। रूझानों में पंजाब में इस बार बड़ा फेरबदल होते नजर आ रहा है। राज्य में पहली बार आम आदमी पार्टी की सरकार बनते दिख रही है, जबकि कांग्रेस पार्टी की स्थिति बेहद ही खराब होती दिख रही है। पंजाब में आम आदमी पार्टी को 85 से ज्यादा सीटें मिलते नजर आ रही है। इसके अलावा राज्य में सत्ता की वापसी का सपना देख रही कांग्रेस को जोरदार झटका लगता दिख रहा है। जनता ने सूबे में चन्नी सरकार को पूरी तरह से नकार दिया है। अभी तक के रूझानों के अनुसार, कांग्रेस पार्टी महज 17 सीटों पर सिमटती दिख रही है, जबकि अकाली दल 06 और बीजेपी गठबंधन को 02 सीटें मिल रही है। वहीं आम आदमी को मिले बहुमत को लेकर कार्यकर्ताओं में खुशी की लहर दौड़ पड़ी है।

वहीं पंजाब की अमृतसर (पूर्व) सीट से चुनावी मैदान में उतरे कांग्रेस नेता नवजोत सिंह सिद्धू (Navjot Singh Sidhu) काफी पीछे चल रहे हैं। लेकिन इसी बीच पंजाब में सिद्धू ने हार स्वीकार कर ली है। नवजोत सिद्धू ने ट्वीट कर लिखा, “जनता की आवाज ईश्वर की आवाज है…पंजाब की जनता के जनादेश को विनम्रता से स्वीकार करें…आम आदमी पार्टी को बधाई।” बता दें कि नवजोत सिद्धू खुद की अपनी अमृतसर ईस्ट सीट भी मुश्किल में फंसती हुई दिख रहे है। सिद्धू आम आदमी पार्टी के उम्मीदवारों से करीब तीन हजार वोटों से पीछे चल रहे हैं।
लोगों की प्रतिक्रिया-
वहीं पंजाब में आम आदमी पार्टी को जीत की बधाई देने पर नवजोत सिंह सिद्धू को लोगों के निशाने पर आ गए। लोगों ने सिद्धू की जमकर क्लास लगाई।