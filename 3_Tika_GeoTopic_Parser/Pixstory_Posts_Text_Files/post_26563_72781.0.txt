L’attore era stato per ben tre volte ambasciatore Chanel e volto per l’omonimo profumo Blue de Chanel.
“Questa nuova sfaccettatura è ciò che mi affascina – spiega Ulliel – mi piace come quest’uomo si sia evoluto, è come se fossimo cresciuti con la stessa andatura. Cerca costantemente di rompere le convenzioni e i dettami della società. Rifugge dai pregiudizi, è sereno con sé stesso e il suo approccio alla vita è mentale. Come se ci fosse in corso una fuga interiore. Credo sia una filosofia molto valida, specialmente per i tempi odierni. È sincero e mette tutto continuamente in dubbio, il che significa che sta costantemente ricercando dentro di sé per capire chi è e per riconnettersi con il mondo esterno” aveva dichiarato in merito all’ultima collaborazione con la maison francese.
Attore sensibile e dalla bellezza malinconica era celebre per il film ‘È solo la fine del mondo’ di Xavier Dolan. Era uscito proprio ieri il trailer della nuova serie, Moon Knight, che l’avrebbe visto tra gli interpreti principali.