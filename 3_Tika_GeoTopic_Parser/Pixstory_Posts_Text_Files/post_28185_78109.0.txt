La sua gestione dell’ultimo GP Abu Dhabi è entrata nel mirino della Mercedes e di Lewis Hamilton. Michael Masi, direttore di gara della F1 finito nell’occhio del ciclone per la ripartenza dopo la Safety Car che ha avvantaggiato Max Verstappen nella contesa mondiale, potrebbe essere arrivato al capolinea. A confermare l’indiscrezione è stato Peter Bayer, segretario generale della Fia: “Esiste la possibilità che ci sia una sostituzione, ricopre troppi ruoli contemporaneamente”. Ci sarà un cambio al vertice della direzione gara? Lo scopriremo prima del 20 marzo, data in cui inizierà il Mondiale F1 2022