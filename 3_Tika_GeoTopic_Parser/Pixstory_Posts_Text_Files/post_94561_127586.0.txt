Milan campione d’Italia ha presentato finora solo le prime due divise firmate ancora una volta da Puma mentre è scaduta, senza un rinnovo, la partnership con il brand campano Harmont&Blaine, official formalwear partner dei rossoneri dal 2020.
L’altra squadra di Milano, l’Inter, vestirà ancora gli outfit off the pitch griffati Moncler, proseguendo dunque la partnership stretta a metà dello scorso campionato con il gruppo da 918 milioni di euro di fatturato nei primi sei mesi del 2022. In campo, i nerazzurri saranno sponsorizzati dallo storico partner tecnico Nike, il cui contratto vale 13,4 milioni di euro a stagione. La terza classificata nello scorso campionato, la Juventus, ha invece l'accordo più ricco in Italia con lo sponsor tecnico. Adidas infatti concede ai bianconeri 51 milioni di euro ogni stagione, mentre a firmare le uniformi fuori dal campo ci pensa, dalla scorsa stagione, Loro Piana, marchio piemontese di Lvmh che aveva sostituito il marchigiano Lardini.

https://www.mffashion.com/news/livestage/la-serie-a-torna-in-campo-con-la-moda-202208041048157158