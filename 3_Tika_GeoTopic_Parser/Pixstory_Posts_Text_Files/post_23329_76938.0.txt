I malumori tra la maison di lusso e l’artista statunitense erano nell’aria da un po’. Ora la contesa finisce davanti al giudice. Hermès accusa di plagio Mason Rothschild che si è ispirato alla celebre borsa Birkin, tra gli inossidabili del marchio francese.
L’artista ha creato nel mondo virtuale borse in pelliccia che sono uguali, metabirkin vendute in criptomoneta per un controvalore di migliaia di euro. Hermès non ci sta e denuncia l’artista al tribunale di Manhattan: “è solo uno speculatore che cerca di arricchirsi velocemente sfruttando il marchio Hermes e il nome Birkin”.