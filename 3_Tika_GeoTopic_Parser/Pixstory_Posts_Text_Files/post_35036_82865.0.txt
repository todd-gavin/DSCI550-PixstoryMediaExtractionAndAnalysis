Lutto nel mondo del calcio per la scomparsa di Pierluigi Frosio, 73 anni, storico capitano del Perugia dei miracoli di fine anni Settanta. A dare la notizie è stato il figlio Alex, giornalista de La Gazzetta dello Sport: "Sei stato e sarai sempre il mio eroe. Ciao papà".

Pierluigi Frosio è sempre stato ricordato per essere stato il capitano del Perugia che nella stagione 1978/79 sfiorò uno storico scudetto arrivando al secondo posto, alle spalle del solo Milan. La qualificazione alla Coppa Uefa di quell'anno è ancor oggi il massimo traguardo raggiunto dal club Umbro. Con il Perugia ha giocato dal 1974 al 1984 collezionando 323 presenze e realizzando 8 gol.