Il mondo del calcio è in apprensione per le condizioni di Stefano Tacconi, ex portiere della Juventus che ha avuto un malore durante un evento ad Asti, in Piemonte, dove aveva partecipato all'evento "Giornata delle Figurine". Tacconi si è sentito male in mattinata ed è stato trasportato in ambulanza all'ospedale di Alessandria.

Le sue condizioni sarebbero serie: gli è stata riscontrata un'ischemia cerebrale e ora si è in attesa di un bollettino medico che dovrebbe arrivare intorno alle ore 23. Al momento è ricoverato in prognosi riservata.

In carriera Tacconi ha giocato con diverse squadre ma quella per cui è ricordato e con cui ha vinto praticamente tutto è la Juventus. Nel palmares due Scudetti, una Coppa Italia e ancora una Coppa dei Campioni, una Coppa delle Coppe, una Coppa intercontinentale, una Coppa UEFA e una Supercoppa europea. Con la maglia della nazionale è arrivato terzo a Italia '90.