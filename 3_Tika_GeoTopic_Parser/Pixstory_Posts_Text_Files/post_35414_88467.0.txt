Spiacevole episodio al termine di Cagliari-Milan con protagonisti il portiere rossonero Maignan e il difensore Tomori. Dopo il triplice fischio finale dell’arbitro Di Bello infatti si è creato un parapiglia in mezzo al campo con Maignan apparentemente vittima di insulti razzisti e di un
lancio di bottigliette da parte della curva di casa. Il portiere francese ha risposto alla sua maniera successivamente sui suoi profili social, postando la foto di una scimmia mentre fa il dito medio. Significato chiarissimo che chiude un avvenimento alquanto spiacevole nella giornata di lancio tra l’altro della campagna contro il razzismo negli stadi promossa dalla Lega Serie A “Keep racism out”. Nel frattempo la Procura della Figc ha aperto un'inchiesta sull'accaduto.