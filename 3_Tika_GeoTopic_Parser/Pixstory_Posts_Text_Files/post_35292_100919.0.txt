Si è svolta ieri tra le mura del Castellani l’amichevole internazionale tra Empoli e Ucraina. La gara è stata vinta dagli ospiti con il punteggio di 1-3. La squadra allenata da Oleksandr Petrakov senza le stelle Zinchenko,
Yarmolenko e Malinovskyi, che si aggregheranno ai compagni solo a fine maggio, è riuscita a battere gli uomini di Andreazzoli. In gol Yaremchuk, Karavaev e Pikhalyonok. Il pareggio momentaneo dei padroni di casa è stato firmato da La Mantia. Sugli spalti è andata però in scena la partita più importante con tanta solidarietà e tante bandiere a sostengo del popolo ucraino.