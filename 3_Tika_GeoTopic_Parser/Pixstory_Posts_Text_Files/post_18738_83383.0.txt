"La UEFA segue costantemente e da vicino la situazione. Al momento, non ci sono piani per cambiare la sede". Questo il comunicato con cui il massimo organo del calcio europeo ha fatto sapere che per il momento, nonostante la situazione tra Russia e Ucraina, la finale di Champions League si disputerà allo stadio Krestovsky di San Pietroburgo come da programma.

La Russia tornerà così a disputare una finale di Champions il prossimo 28 marzo a distanza di 14 anni dall'ultima volta: era il 2008 quando il Manchester United superava il Chelsea nell'ultimo atto della competizione. In quell'occasione si giocò allo stadio Luzhniki di Mosca.

Se le tensioni tra Russia e Ucraina continueranno l'Inghilterra potrebbe candidarsi a ospitare la finale allo stadio Wembley.