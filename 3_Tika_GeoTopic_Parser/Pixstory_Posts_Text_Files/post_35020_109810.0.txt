Mohamed Salah potrebbe presto emulare quanto fatto dal suo ormai ex compagno d'attacco nel Liverpool, Sadio Mané, facendo le valigie per lasciare il club. L'egiziano sarebbe scontento, non solo per aver perso la sua spalla di tante avventure (e di due finali di Champions League) ma anche per via del contratto che ha in scadenza tra poco più di un anno. Salah, si dice in Inghilterra, vorrebbe un rialzo dagli attuali 13 milioni di euro netti a stagione e una ventina. Il Liverpool però non ha intenzione di accontentarlo e così si potrebbe arrivare al divorzio anzitempo.

Ad attendere news sulla questione c'è il Real Madrid con un tesoretto da 70 milioni di euro per portarlo in Spagna. Per un giocatore come Salah possono sembrare pochi, ma tra un anno si svincolerebbe e potrebbe firmare con chiunque gratuitamente, quindi il Liverpool potrebbe seriamente pensarci.

Salah, 30 anni compiuti il 15 giugno, ha segnato 118 gol in 180 presenze con il Liverpool.