Il palais de Tokyo, pochi minuti prima dello show, è stato invaso da un mare di nebbia. Le modelle e i loro abiti spettacolari degni di una sfilata Haute Couture emergevano dal brumo accompagnate dai maestosi violini della Quinta sinfonia di Mahler.
Abiti lunghi in velluto e blazer con spalle a punta, maxi piumini con maniche lunghe e mantelli rasoterra.
Una serie di abiti strutturati con pailettes: scelte senz’altro più glamour rispetto allo spirito primordiale del designer americano.
Tra il fumo bianco si scorge un look giallo e blu, chiaro omaggio alla bandiera Ucraina: segno di vicinanza e speranza.