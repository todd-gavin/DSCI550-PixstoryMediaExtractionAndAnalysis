Chloe Sevigny si è sposata ieri in Connecticut indossando una fantomatica creazione couture di Jean Paul Gaultier realizzata da Glenn Martens.
Quando qualche mese fa è uscita la collezione, una collaborazione della storica maison francese con lo stilista di Y/Project ci si aspettava che questa avrebbe invaso i red carpet della stagione dei premi. Invece, tranne qualche sporadica comparsa come l’abito indossato da Jada Pinkett Smith alla ormai maledetta cerimonia degli Oscars 2022, la collezione è rimasta vergine.
Fortunatamente si stava solo aspettando il momento adatto perchè l’abito effetto bagnato trasparente in impalpabile tulle bianco indossato da Chloe per varcare la navata è davvero perfetto per l’occasione.
Secondo fonti ben informate la sposa avrebbe anche indossato una creazione Loewe su misura prima della cerimonia e una meravigliosa jumpsuit in pizzo bianco custom made Mugler per il ricevimento.