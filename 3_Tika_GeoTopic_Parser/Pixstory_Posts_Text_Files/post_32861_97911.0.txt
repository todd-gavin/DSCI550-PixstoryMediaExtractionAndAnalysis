I giovani fanno parlare nella domenica di tennis. Il 19enne Lorenzo Musetti si qualifica per il Masters 1000 di Madrid battendo in rimonta 5-7 7-5 6-2 lo spagnolo Alejandro Canas e lunedì affronterà al primo turno il bielorusso Ivashka, n.44 del ranking, un avversario inedito per lui. Domani sarà la volta anche di Jannik Sinner che se la vedrà con l'americano Tommy Paul, e di Fabio Fognini, contro il n.20 del ranking il georgiano Basilashvili. Già eliminato, invece, Lorenzo Sonego, sconfitto dalla wild card britannica Jack Draper.
Dicevamo dei giovani, e quello che più fa parlare è il danese Holger Rune, che ha beneficiato del ritiro del suo avversario, l'olandese Van de Zandschulp, per vincere il primo torneo della sua carriera, l'ATP 250 di Monaco di Baviera. La grande vittoria era comunque arrivata in precedenza, con l'eliminazione del numero 3 del mondo Alex Zverev negli ottavi di finale per 6-3 6-2. Da domani Rune sarà numero 45 del mondo a 19 anni.