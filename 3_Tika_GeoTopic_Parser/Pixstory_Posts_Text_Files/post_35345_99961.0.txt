Ciro Immobile stringe i denti e vuole assolutamente scendere in campo con la sua Lazio nell’importante partita contro la Juventus. L'attaccante della Lazio è uscito dal campo claudicante in occasione della gara contro la Sampdoria e i medici gli hanno fortemente sconsigliato di tornare in campo nelle ultime due gare di Serie A. Nonostante questo il capocannoniere del campionato non vuole sentire ragioni e intende in ogni caso giocare con la maglia da titolare contro i bianconeri. Le sue condizioni sono costantemente monitorate dallo staff sanitario della Lazio giorno dopo giorno e al momento le sensazioni sono positive. Considerando che mancano tre giorni ad oggi alla partita di lunedì sera contro la Juventus lo staff sanitario biancoceleste pare possibilista.