Al termine della sfida tra Genoa e Salernitana, finita 1-1, il tecnico del Grifone Alexander Blessin ha parlato così nella conferenza stampa post-partita:  "Il calcio a volte è così. A volte non è giusto. Credo che sinceramente dopo l'1-0 abbiamo creato una chance per andare sul 2-0. La chance non l'abbiamo sfruttata e sul contropiede abbiamo preso l'1-1. Per i ragazzi andare al riposo sull'1-1 è stata dura. Potevamo fare chiaramente il 2-0, poi abbiamo difeso male. Forse eravamo già col nostro pensiero negli spogliatoi e invece c'era da giocare. Loro con forse l'unica occasione che abbiamo avuto hanno segnato, non abbiamo difeso bene in quella occasione. Nel primo tempo, ma anche nel secondo, abbiamo conquistato tanti palloni. La squadra ha lottato e dato tutto ma dobbiamo migliorare perchè quando prendiamo il pallone non dobbiamo perderlo. Su Destro c’era un chiaro rigore non concesso, ma c’è stato un chiaro strappo alla maglia. Dopo aver visto l'immagine era un rigore netto. Io non voglio che i giocatori facciano teatro, se un giocatore cadeva era rigore. Destro è stato disturbato, ha continuato l'azione ma il fallo è stato chiaro. Mi spiace tantissimo perchè mi fa pensare perchè non hanno chiesto neanche al VAR. Mi dispiace, queste cose non mi piacciono.
Il risultato non mi soddisfa. Il punto fatto a Roma potevamo sfruttarlo con una vittoria. Non sono contento del risultato. Non vivo sulla luna. So benissimo la classifica e i punti che abbiamo. La mia squadra ha dato tutto, per me meritava la vittoria. Abbiamo concesso poche occasioni da gol alla Salernitana e quello mi dà una sensazione positiva sulla squadra. Ci sono 13 partite ancora, non molleremo mai. Finché c'è speranza daremo tutto per salvarci”. 


Crediti foto: profilo twitter Genoa