तेरा- मेरा हुआ शुरू 

सेक्टर-9 की कार्मल कान्वेंट स्कूल में जब पेड़ गिरने से एक बच्ची की मौत हो गई तो कर्मचारियों और विभागों ने एक दूसरे पर इसकी जिम्मेवारी डालते हुए तेरा- मेरा शुरू कर दिया बाद में इसे स्कूल की प्रापर्टी बताते हुए ठीकरा स्कूल पर फोड़ दिया।अब जो प्रशासन ने जांच कमेटी भी बनाई है उसमे वहीं अधिकारी शामिल कर दिए जिन पर आरोप लग रहे हैं।जब पेड़ गिरा तो बागवानी विभाग का एक कर्मचारी हंसते हुए एक पर्यावरण प्रेमी पर कामेंट कर रहा था कि उनके कारण ही हेरिटेज पेड़ नहीं कट रहे क्योंकि जब पेड़ कटने की बात आती है तो पर्यावरण प्रेमी इकट्ठे हो जाते हैं।इस घटना के बाद अब शहर में लगे खतनराक पेड़ों का सर्वे शुरू कर दिया गया है इसके अलावा कई नए बदलाव के दावे किए जा रहे हैं।यह सिर्फ लोक दिखावा है।बड़े स्कूल बच्चों को लंच टाइम पर कक्षा से बाहर निकला देते हैं चाहे कितनी भी गरमी हो।ऐसे स्कूलों को भी इस सिस्टम में बदलाव करना होगा।वहीं प्रशासन का भी दावा है कि उनके पास शहर के किसी भी खतरनाक पेड़ को काटने की मंजूरी पेंडिंग नहीं है।इस घटना के बाद तो नगर निगम के बागवानी विभाग के जिम्मेवार इंजीनियर ने फोन भी उठाना बंद कर दिया है।