Nonostante le rassicurazioni prima dell'inizio del campionato, l'esordio di Dazn non è stato positivo. Tantissime le segnalazioni di clienti che non sono riusciti a vedere le partite del fine settimana. Disservizi segnalati anche all'AgCom che, parallelamente alla Lega calcio, hanno preparato lettere per chiedere chiarimenti alla piattaforma che si è aggiudicata la trasmissione della Serie A fino al 2024.

"A seguito dei gravi disservizi registratisi durante le trasmissioni della prima giornata, AgCom ha chiesto con urgenza chiarimenti a Dazn su quanto accaduto e su come la società sta operando per evitare il ripetersi di disservizi in occasione della prossima giornata".

Si è unita anche la sottosegretaria al ministero dello Sport Valentina Vezzali. "Riscontrato il grave e inaccettabile disagio causato agli utenti per la mancata connessione a Dazn", ha scritto in un tweet, "sto predisponendo con i miei uffici un tavolo urgente che coinvolga la Serie A, il ministero dello Sviluppo Economico e L'AgCom, in modo da affrontare il prima possibile quanto accaduto".

I problemi del week end sembrerebbero essere stato in parte risolti nella giornata di Ferragosto. Per la partita di Verona-Napoli Dazn ha dato un link ai suoi abbonati per vedere l'incontro. Quella successiva tra Juventus e Sassuolo si è vista normalmente.