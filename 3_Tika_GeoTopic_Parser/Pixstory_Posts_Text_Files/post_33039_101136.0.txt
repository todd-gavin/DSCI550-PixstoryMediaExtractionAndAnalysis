Nel modo più amaro, o più dolce, che il calcio sa regalare, si è conclusa la UEFA Europa League 2022. A vincerla sono stati i tedeschi dell'Eintracht Francoforte, che già vantavano nel carniere una Coppa Uefa vinta negli anni '80. La squadra in bianco era passata in svantaggio nella finale con gli scozzesi del Glasgow Rangers, in rete con Ayodele Aribo al 57', ma 12 minuti dopo hanno pareggiato con Borré. Dopo 120' di equilibrio, i rigori hanno sancito il trionfo dell'Eintracht, con 5 rigori su 5, l'ultimo dei quali tirato proprio da Borré. Per i Rangers, invece, il sogno svanisce quando Ramsey, ex Juventus, si fa parare il rigore dal portiere tedesco Trapp.