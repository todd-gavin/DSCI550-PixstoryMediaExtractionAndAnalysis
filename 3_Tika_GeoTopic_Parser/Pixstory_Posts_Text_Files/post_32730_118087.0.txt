Al termine di una tappa meravigliosa, Jonas Vingegaard scappa e vince con 1'04" su Tadej Pogacar, che ha attaccato per tutta la tappa senza mai riuscire a staccare il danese e, anzi, perdendo terreno sull'Hautacam. Terzo finisce Wout Van Aert, preziosissimo nel successo del compagno Vingegaard, poi il britannico Geraint Thomas e il francese David Gaudu. Nella classifica generale Vingegaard ha ora 3'26" su Pogacar e 8' netti su Thomas.