Sarà tra lo statunitense Taylor Fritz e Rafa Nadal la finalissima del torneo Atp di Indian Wells. Lo spagnolo ha superato il connazionale Carlos Alcaraz nella semifinale giocata nella notte. Un match reso difficilissimo dal vento, un vero peccato perché i due tennisti erano in gran forma ma il gioco ne ha parecchio risentito. Alla fine l'ha spuntata Nadal in tre set, con il risultato di 6-4, 4-6, 6-3,e  in oltre tre ore di gioco.

Il primo e il secondo set sono stati speculari ma con opposti risultati. Nel terzo set invece, dopo un equilibrio iniziale, è stato Nadal a prendere in mano la partita e a portarsi sul 4-3 prima di annullare tre palle break e servire - in modo vincente - sul 5-3.