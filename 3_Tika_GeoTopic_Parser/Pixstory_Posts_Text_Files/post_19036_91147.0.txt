Il calcio a Barcellona, si sa, è una cosa seria. Ma non solo quello maschile, anche quello femminile è tutt'altro che un semplice gioco. Lo dimostra il record fatto registrare nel ritorno della semifinale di Champions League che le blaugrana hanno giocato contro le rivali del Real Madrid. Allo stadio, per assistere a quella che è stata una nettissima vittoria dei padroni di casa, erano presenti 91.553 spettatori, mai così tanti per una partita di calcio femminile (il record precedente apparteneva alla sfida Usa-Cina del 1999).

Davanti a tutti quei tifosi il Barcellona ha conquistato la semifinale dando una sonora lezione alle merengues che avevano già perso 3-1 all'andata. Al ritorno le ragazze di Jonatan Giráldez di gol ne hanno segnati addirittura 5, di cui 4 in soli 18 minuti dopo essere andati in svantaggio per 1-2. Le reti di Mapi León, Aitana Bonmatí, Pina, Putellas e Caroline Hansen.

Il Barcellona ora aspetta di sapere con chi dovrà vedersela in semifinale. Al Camp Nou potrebbero arrivare le giocatrici della Juventus femminile che questa sera si giocano il ritorno a Lione, dopo la vittoria per 2-1 dell'andata.