ഇന്നലെ രാത്രിയോട് കൂടിയാണ് ജിബു ചേട്ടൻ എന്നു ഞാൻ വിളിക്കുന്ന കവിയും വൈദിക പഠനവിദ്യാർത്ഥിയുമായ ജിബു കൊച്ചുചിറ അദ്ദേഹം നിലവിൽ ജോലി ചെയ്യുന്ന വൈക്കം രാജഗിരി അമല സ്കൂളിലേക്ക് ക്ഷണിക്കുന്നത്. അവിടെ സ്കൂൾ കലോത്സവത്തിന് മുന്നോടിയായി എൽ പി യു പി ഹൈ സ്കൂൾ കുട്ടികളുടെ മലയാളം കവിതലാപനം, ഇംഗ്ലീഷ് കവിതലാപനം തുടങ്ങിയ മത്സരങ്ങൾക്ക് ജഡ്ജ്മെന്റ് നടത്താൻ ആണ് അദ്ദേഹം ക്ഷണിച്ചത്. രാവിലെ തന്നെ അങ്ങോട്ട് പുറപ്പെട്ടു. അവിടെ എത്തി ഉച്ചയോടെ പ്രോഗ്രാം തുടങ്ങി. ഞങ്ങൾക്ക് ഉച്ചഭക്ഷണം അവിടെ തന്നെ ഒരുക്കിയിരുന്നു. ജിബു ചേട്ടൻ ഉൾപ്പടെയുള്ളവർ താമസിക്കുന്ന പള്ളിയുടെ പുറകിലെ ആശ്രമത്തിൽ ആയിരുന്നു ഭക്ഷണം. കരിമീൻ ഉൾപ്പടെ വിഭവസമൃദ്ധമായ ഭക്ഷണമായിരുന്നു ഞങ്ങൾക്കായി തയ്യറിക്കിയിരുന്നത്. ഭക്ഷണശേഷം ജിബു ചേട്ടൻ തന്നെ നോക്കി നടത്തുന്ന കാട കൃഷി, കോഴി കൃഷി,മീൻ വളർത്തൽ, അലങ്കാര പക്ഷി വളർത്തൽ തുടങ്ങി എല്ലാ ചുറ്റുപാടും നടന്ന് കണ്ടു. അതിന് ശേഷം വീണ്ടും മത്സരവേദികളിലേക്ക് കടന്ന് ചെന്നു. കുട്ടികൾ കുഞ്ഞു പാട്ടുകൾ കൊണ്ട് വ്യത്യാസ്തമായ ലോകം തീർക്കുന്ന കാഴ്ച്ച അതിമനോഹരമായിരുന്നു. ഒടുക്കം അടുത്ത റൗണ്ടിലേക്ക് ആളുകളെയും സെലക്ട്‌ ചെയ്താണ് ഞങ്ങൾ തിരിച്ചിറങ്ങിയത്. ഏറെ മനോഹരമായ ദിവസമായിരുന്നു,ഏറെ ഹൃദ്യസ്ഥവും. വൈകുന്നേരം അവിടം വിടുമ്പോൾ  അവിടുത്തെ കുഞ്ഞുങ്ങളും, സ്കൂളും അധ്യാപകരും, ജിബു ചേട്ടനും ആശ്രമവും,തുടങ്ങി എല്ലാ കാഴ്ചകളും വളരെ മനോഹരവും ഓർമ്മക്ക് ചന്തം ചാർത്തുന്നവയുമായി മാറിയിരുന്നു...