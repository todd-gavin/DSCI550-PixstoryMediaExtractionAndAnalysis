"Il sistema di protezione del reddito rimane un pilastro centrale per proteggere le famiglie più vulnerabili. L'indagine conferma che il 55% delle famiglie con bambini è raggiunto da qualche misura di protezione sociale", ha dichiarato Luisa Brumana, Rappresentante dell'UNICEF in Argentina. "In situazioni di crisi economica, lo Stato deve garantire che i bambini e gli adolescenti siano protetti attraverso bilanci e politiche inclusive che consentano loro di sfuggire alla povertà e all'indigenza", ha affermato.   
Il rischio di insicurezza alimentare si riflette anche nel fatto che il 36% delle famiglie con bambini ha smesso di comprare cibo perché non aveva soldi.  
Nei casi in cui il padre non vive nel nucleo familiare, c'è un'ulteriore pressione sul reddito: una donna su due dichiara di non ricevere gli alimenti per i figli, mentre la percentuale sale al 63% se si considera chi li riceve solo sporadicamente. Questa situazione si aggrava nelle famiglie socialmente più vulnerabili.