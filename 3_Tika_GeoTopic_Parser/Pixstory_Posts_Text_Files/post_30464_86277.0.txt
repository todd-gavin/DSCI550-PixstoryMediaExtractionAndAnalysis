Nuovo capitolo della vicenda Djokovic/vaccini: il tennista serbo ha comunicato che non potrà giocare i due tornei del circuito Master 1000 di Indian Wells e Miami. Gli Stati Uniti non permettono l'ingresso nei loro confini ai non vaccinati e non è stata concessa un'eccezione a Djokovic, il quale sui social ha spiegato: "Nonostante sia stato inserito automaticamente nelle entry list del Bnp Paribas Open e dell'Open di Miami, sapevo che sarebbe stato improbabile riuscire a viaggiare. Il CDC (Centers for Disease Control and Prevention, ndr) ha confermato che i regolamenti non cambieranno, quindi non sarò in grado di giocare negli Stati Uniti. Buona fortuna a chi giocherà in questi grandi tornei". Djokovic rischia anche una multa di 20.000 dollari per essersi ritirato dal tabellone per una causa che non riguarda un problema fisico. Al duo posto entra il lucky loser Grigor Dimitrov.