Non è certo un periodo favorevole per gli oligarchi russi, bloccati dalle sanzioni di molti governi mondiali per la loro vicinanza con le politiche di Vladimir Putin. A farne le spese è stato anche uno dei più famosi oligarchi, il proprietario del Chelsea, Roman Abramovich: il governo del Regno Unito ha infatti sequestrato i beni del milionario, impedendo anche la cessione del Chelsea, che lo stesso Abramovich aveva scelto di mettere in vendita lo scorso 3 marzo, pochi giorni dopo l’invasione dell’Ucraina da parte della Russia. Il Chelsea non potrà neppure vendere merchandising e biglietti e partecipare al calciomercato, ma ha ricevuto una deroga per continuare a partecipare al campionato di Premier League.