Non ci sono grandi sorprese nella domenica della 35esima giornata del campionato di calcio di Serie A. Milan e Inter, ormai uniche due squadre di fatto rimaste in corsa per lo Scudetto, hanno entrambe vinto le rispettive partite, continuando a restare separate da due punti in classifica. I rossoneri hanno battuto 1-0 la Fiorentina a San Siro grazie al gol di Rafael Leao all’82esimo, mentre i cugini nerazzurri hanno sconfitto l’Udinese 1-2 in trasferta con le reti di Perisic (12esimo) e Lautaro Martinez (39esimo), prima dell’inutile marcatura di Pussetto al 72esimo. Vittoria anche per la Juventus, 2-1 in casa con il Venezia, e per il Torino, 3-1 a Empoli. 
Stasera chiude il programma Roma-Bologna, domani Atalanta-Salernitana. 

Foto: Instagram acmilan