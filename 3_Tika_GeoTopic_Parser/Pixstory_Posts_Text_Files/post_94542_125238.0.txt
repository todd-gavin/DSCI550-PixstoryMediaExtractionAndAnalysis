Le Blackpink svelano le immagini che anticipano il singolo Pink venom, in uscita il 19 agosto. La band K-pop al femminile della Yg entertainment ha diffuso una serie di video e di visuals che svelano il concept del brano. In total look pink firmati da Casey Cadwallader per Mugler, le quattro artiste hanno catturato la fanbase con primi piani dall'atteggiamento provocante.
Con la collaborazione con la maison di Puig, che segna la prima volta in cui le Blackpink sono vestite da una stessa griffe per un videoclip, si rafforza il link con la moda che le vede ormai come delle vere icone fashion. Tutte e quattro sono infatti già testimonial di alcuni tra i brand più celebri a livello planetario. Jennie è il volto di Chanel, Lisa di Celine, Jisoo di Cartier e Rosé di Tiffany.

https://www.mffashion.com/news/livestage/le-blackpink-scelgono-mugler-per-il-videoclip-202208121140314589