ভারতে তৈরি INS বিক্রান্ত (INS Vikrant)এর নৌবাহিনীতে যাত্ৰা শুরু 
https://bengali.nenow.in/top-news/first-india-made-aircraft-carrier-commissioned-by-pm-narendra-modi/
নয়াদিল্লিঃ নৌবাহিনীর শক্তি বাড়াল INS বিক্রান্ত (INS Vikrant)। সম্পূর্ণ দেশি প্রযুক্তিতে তৈরি করা হয়েছে বিমানবাহী রণতরী INS বিক্রান্ত (INS Vikrant)। প্রায় এক বছর ধরে বিভিন্ন এলাকায় পরীক্ষা চালানোর পর শুরু হল এই রণতরীর কর্মজীবন। 
কেরালার কোচিতে (Kochi) কোচিন শিপইয়ার্ডে (Cochin Shipyard) এক অনুষ্ঠানে আনুষ্ঠানিকভাবে রণতরী চালু করলেন প্রধানমন্ত্রী নরেন্দ্র মোদী ( Prime Minister Narendra Modi)। ৪৫ হাজার টনের এই রণতরী তৈরি করতে প্রায় ২০ হাজার কোটি টাকা খরচ হয়েছে। INS বিক্রান্ত (INS Vikrant) বাহিনীতে যোগ দিতেই নিজেদের তৈরি যুদ্ধ জাহাজ নিয়ে আমেরিকা, ব্রিটেন, রাশিয়া, চিনের মতো দেশগুলির সঙ্গে একসারিতে ঢুকল ভারত। INS বিক্রান্ত ( INS Vikrant)-এর সঙ্গে এদিন নতুন নিশানও পেল ভারতীয় নৌসেনা (Indian Navy)।