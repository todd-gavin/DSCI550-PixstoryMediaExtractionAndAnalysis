Grande colpo di mercato per la Roma di José Mourinho e dei Friedkin. I giallorossi hanno infatti sferrato l’affondo decisivo per l’ingaggio del pezzo pregiato del calciomercato 2022, il talentuoso numero 10 ex Juventus, in uscita dalla Vecchia Signora a parametro zero al termine della stagione. Dopo 7 anni nella Torino bianconera, la Joya ha infatti deciso di sposare la causa capitolina dopo una telefonata decisiva proprio del tecnico portoghese, che lo avrebbe convinto a rompere gli indugi – da settimane sembrava promesso sposo dell’Inter – e di approdare sulle sponde del Tevere. Paulo sarebbe dunque volato in Portogallo per le visite 
mediche e per apporre la firma sul contratto che lo legherà alla Roma. A breve dovrebbero arrivare gli annunci ufficiali.

Foto: Instagram paulodybala