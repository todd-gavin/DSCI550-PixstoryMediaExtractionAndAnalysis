Finalmente è arrivata la notizia che tutti volevamo sentire: Roberto De Zerbi e il suo staff hanno lasciato l’hotel di Kiev dove erano trincerati da giorni dopo lo scoppio della guerra.
L’allenatore dello Shakhtar Donetsk e
gli otto altri connazionali membri dello staff della
squadra ucraina sono ora in viaggio verso un luogo sicuro. Questo quanto apprendiamo dall’Ansa che riferisce di come un ruolo determinante per questa operazione sia stato svolto dall'Uefa che si è costantemente tenuta in contatto con il presidente della Federcalcio Gabriele Gravina. Gravina a sua volta era
impegnato nel fare da tramite con De Zerbi e i suoi collaboratori che erano barricati all'interno di un hotel della capitale ucraina e avevano deciso di lasciare il Paese ormai sotto assedio dell’invasione russa. De Zerbi più volte aveva rifiutato di andarsene se prima non fossero scappati i suoi giocatori.