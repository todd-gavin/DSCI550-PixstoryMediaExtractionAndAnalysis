Ritratti di Miu Miu – sia capi d’abbigliamento che singoli individui. L’espressione di un atteggiamento, il riflesso di una mentalità, uno studio del carattere. La campagna per la collezione Miu Miu Autunno/Inverno 2022 di Miuccia Prada sviluppa ulteriormente il modello definito per la primavera: come gli abiti stessi, è la riproposizione di un’idea, una serie di ritratti di figure straordinarie, ognuna delle quali legata per sua natura al marchio, alla sua ideologia. Una riconsiderazione e un riesame. Miu Miu può essere considerata un modo di pensare. Evitando il binarismo di genere, è uno stato mentale che collega fra loro persone affini. Giovane, dinamica, ribelle e libera, Miu Miu rappresenta la trasgressione, dove la potenza trova spazio nella delicatezza, la forza nella dolcezza, la saggezza nella giovinezza.

https://montenapodaily.com/2022/07/21/miu-miu-svela-la-nuova-campagna-ritratti-di-miu-miu/