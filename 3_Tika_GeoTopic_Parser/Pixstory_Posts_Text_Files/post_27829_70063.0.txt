Anche se il titolo Costruttori è sfumato, alla fine la gioia più grande è arrivata all’ultimo giro dell’ultimo GP della stagione F1 2021, con Max Verstappen in grado di sorpassare Lewis Hamilton e portare a casa il primo 
mondiale Piloti della carriera, il quinto nella storia di casa Red Bull. Il team anglo-austriaco ha avuto modo di festeggiare e tempo per ricaricare le batterie in vista della sfida di quest’anno, che porterà tutte le squadre a ripartire da un foglio bianco e da regolamenti tecnici che rivoluzioneranno la Formula 1. 

Il cambiamento sarà epocale, con macchine avveniristiche e molto diverse da quelle che ci eravamo abituati a conoscere negli ultimi campionati. E anche se non c’è ancora una data per la presentazione della nuova macchina del campione iridato in carica (che scenderà in pista con il numero 1 e non più con il 33), sappiamo 
già il nome: la Red Bull RB16B del 2021 sarà seguita nel 2022 dalla RB18. Un salto di numerazione che sottolinea la profonda differenza con il passato e che fa fatica a celare anche un po’ di scaramanzia…

Chi non vede l’ora di scoprire le forme delle nuove auto di Formula 1?