Il rinnovo del contratto è ormai cosa fatta. Carlos Sainz e la Ferrari continueranno a correre insieme anche dopo il 2022, anno in cui è prevista la scadenza del rapporto. A confermare anche il pilota e il team principal di Ferrari: "Siamo vicini, molto, molto vicini. Ci siamo", ha detto Sainz dopo il primo Gran Premio in Bahrain in cui le Rosse hanno messo a segno una doppietta con primo e secondo posto. "E' solo questione di metterlo per iscritto", ha confermato Mattia Binotto. Il nuovo contratto dovrebbe essere un biennale e scadrebbe con quello del compagno di squadra Leclerc.

Sainz è in Ferrari dal 2021. Precedentemente aveva corso con Toro Rosso e Renault. In 142 Gran Premi disputati, il pilota spagnolo ha conquistato 7 podi e il suo miglior piazzamento è il quinto posto nella classifica finale nel 2021.