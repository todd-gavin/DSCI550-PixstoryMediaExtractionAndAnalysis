L'anticipo delle 15 della 26° giornata di Serie A, tra Sampdoria ed Empoli finisce 2-0. Prosegue l'ottimo momento di forma dei blucerchiati, rivitalizzati dalla cura Giampaolo. Battuta d'arresto per gli uomini di Andreazzoli, che non vincono dal 12 dicembre.

A decidere il match è stato l'eterno Fabio Quagliarella, autore di una doppietta e tornato al gol dopo 139 giorni dall'ultima volta. L'ex Napoli ha aperto le marcature al 14' su assist di Candreva e ha chiuso poi i conti al 29' da un suggerimento di Bereszynski. 

Grazie alle due reti siglate quest'oggi, Quagliarella ha raggiunto quota 100 gol con la maglia della Sampdoria. Inoltre, l'attaccante blucerchiato è andato a segno per il diciottesimo anno solare consecutivo: dal 2005 al 2022.

Queste le sue parole al termine del match: "Mi alleno come se avessi 20 anni. Gioco sempre con lo stesso entusiamso che avevo in C2. Ho una certa età, ma darò tutto me stesso per la Samp".

Con i tre punti la Doria sale al 15° posto a quota 26. Empoli undicesimo a 31. Nel prossimo turno, i blucerchiati affronteranno al Gewiss Stadium l'Atalanta, mentre i toscani ospiteranno la Juventus.


Crediti foto: Sky Sport