La Juventus riprende la sua marcia e batte per 2-1 il Sassuolo in trasferta nel posticipo del lunedì sera della 34esima giornata del campionato di calcio di Serie A. Dopo essere passati in svantaggio al 38esimo con il gol di Raspadori, i bianconeri hanno ribaltato il match con i gol di Dybala al 45esimo e di Kean all’88esimo. Con questi tre punti la Vecchia Signora ipoteca di fatto il quarto posto e l’accesso in Champions League, andando a +8 sulla Roma e addirittura a -1 dal Napoli, che domenica ha perso 3-2 con l’Empoli. 

Foto: Instagram juventus