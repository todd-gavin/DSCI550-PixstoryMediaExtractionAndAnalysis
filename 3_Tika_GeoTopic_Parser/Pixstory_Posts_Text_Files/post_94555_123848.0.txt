Una partnership, quella tra il marchio tessile danese e lo stilista belga co-direttore creativo di Prada, che dura da otto anni ma che viene portata ora al livello successivo con il debutto di una collezione di accessori e mobili di arredo. Non più, dunque, solo una linea di tessuti e tappezzeria, ma una reinterpretazione di complementi di arredo che prende il nome di «Shaker system», un sistema di oggetti minimali per l'archiviazione progettato ex novo e ispirato dalle ringhiere a parete che si trovano nelle tradizionali shaker house.
In totale lo Shaker system è composto da 26 articoli e sarà lanciato in due drop. Il primo verrà presentato oggi durante la giornata di apertura della Copenaghen fashion week (vedere MFF dell'8 agosto) e, per l'occasione, il brand di design aprirà il suo primo concept store dove esporrà la sua linea e la nuova capsule.
https://www.mffashion.com/news/livestage/raf-simons-svela-una-collezione-di-accessori-lifestyle-per-kvadrat-202208091132443114