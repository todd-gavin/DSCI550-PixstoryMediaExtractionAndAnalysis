I miglioramenti di Davide Moretti e di Matteo Tambone hanno convinto la Carpegna Prosciutto Pesaro a puntare su di loro e cedere Tyler Larson, playmaker statunitense arrivato in corso d'opera per sistemare la regia, ma ora sacrificabile per liberare un porto da extracomunitario. L'americano ha quindi rescisso il contratto con il club marchigiano e chiuderà la stagione con UnaHotels Reggio Emilia dove ritroverà una sua vecchia conoscenza di Varese, il coach Attilio Caja.

Mentre Pesaro potrebbe tornare sul mercato per trovare un'ala, Reggio Emilia ha accontentato Caja che aveva chiesto un rinforzo sul perimetro per supportare Andrea Cinciarini. Con l'UnaHotels Larson, ottavo in classifica mentre Pesaro è terzultima, disputerà anche la FIBA Europe Cup partendo dai quarti di finale contro i polacchi del Legia Varsavia.