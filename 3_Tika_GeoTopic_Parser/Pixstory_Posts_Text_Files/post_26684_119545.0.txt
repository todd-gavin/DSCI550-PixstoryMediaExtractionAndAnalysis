Miu Miu collabora con gli artisti Nathalie Djurberg & Hans Berg, che hanno disegnato i gioielli della collezione Autunno/Inverno 2022. Ampliando la percezione di ciò che possono rappresentare la moda e l’ornamento in sé, la partnership rende tangibile l’impegno nel lungo termine di Miu Miu a offrire un proprio contributo artistico.
Ispirati alla loro serie di sculture del 2015 “A Thief Caught in the Act”, in cui uccelli variopinti rubano pillole altrettanto colorate e minuscoli animaletti da un tavolo, esprimendo – secondo gli artisti – “il desiderio di evadere con garbo e umorismo”, i gioielli sono tattili, apparentemente innocenti ma sempre con una punta di monelleria. Esprimono una tensione primaria presente non solo nell’opera di Djurberg e Berg ma anche nel linguaggio Miu Miu, dove mettono ancor più in evidenza i paradossi che rimangono volutamente fondamentali per il marchio.