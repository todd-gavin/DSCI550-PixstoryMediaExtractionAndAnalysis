Nella sfortunata partita di ieri sera l’Atalanta ha perso il suo fantasista: Ruslan Malinovskyi. Il trequartista ucraino ha rimediato infatti un problema durante il primo tempo della gara con il Verona e ha dovuto abbandonare il terreno di gioco anzitempo. Nella giornata di oggi se ne saprà certamente di più dopo gli esami strumentali. Quella che poteva all'apparenza sembrare solo una botta si potrebbe rivelare una distorsione al ginocchio che potrebbe dunque costringere Malinovskyi a rimanere per un po’ lontano dai campi di gioco.