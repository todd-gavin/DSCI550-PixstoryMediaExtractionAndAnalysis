https://bengali.nenow.in/sports/virat-kohli-to-be-rested-indian-star-not-to-play-first-three-t20-matches-in-west-indies-amid-poor-form
আগামী ২২ জুলাই থেকে ওয়েস্ট ইন্ডিজের বিরুদ্ধে পাঁচ ম্যাচের টি-টোয়েন্টি সিরিজ খেলবে ভারত। প্রথম তিনটি ম্যাচে বিশ্রাম দেওয়া হয়েছে বিরাট এবং বুমরাহকে। সম্প্রতি একেবারেই ফর্মে নেই বিরাট। কুঁচকির চোটে ভুগছেন বিরাট। মাঝারি-মানের আইপিএলের পর ইংল্যান্ডের বিরুদ্ধে টি-টোয়েন্টি সিরিজে রান পাননি। তারপরও আসন্ন টি-টোয়েন্টি বিশ্বকাপের আগে বিরাটকে প্রথম তিনটি টি-টোয়েন্টি ম্যাচে বিশ্রাম দেওয়ার পথে হেঁটেছে ভারতীয় নির্বাচক কমিটি। পরের দুটি ম্যাচেও তাঁকে দলে রাখা হবে কিনা, তা স্পষ্ট নয়। 