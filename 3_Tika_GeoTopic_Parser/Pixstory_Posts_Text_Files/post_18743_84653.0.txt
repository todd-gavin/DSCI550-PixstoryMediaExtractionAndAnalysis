In questo periodo storico di sport purtroppo non se ne parla solo in maniera positiva. E la guerra che è stata scatenata in Ucraina ha tra le sue vittime anche due giovani calciatori. A darne comunicazione è stata la FifPro, la federazione internazionale dei calciatori professionisti. Hanno perso la vita Vitalii Sapylo (21 anni), calciatore del Karpaty, e Dmytro Martynenko (25 anni) attaccante dell'FC Hostomel.

Il ventunenne Sapylo è stato ucciso vicino Kiev in un conflitto a fuoco. Martynenko, che lo scorso anno aveva vinto la classifica dei marcatori in seconda divisione, si trovava in casa quando è caduta una bomba sull'edificio. Insieme a lui c'era anche la madre e la sorella di 7 anni, quest'ultima rimasta gravemente ferita.