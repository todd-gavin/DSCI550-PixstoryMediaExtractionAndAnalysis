Visto quello che è accaduto nelle ultime ore nella Striscia di Gaza, dove si sono contate almeno 8 vittime e 40 feriti, Atletico Madrid e Juventus hanno deciso di annullare l'amichevole in programma domani sera a Tel Aviv. Troppo pericoloso, così a poco più di 24 ore dal fischio d'inizio dell'ultimo test prima dell'inizio del campionato per entrambe le squadre, è arrivato l'annullamento del match.

Vista l'importanza della partita, non solo per l'avversaria, ma anche per mettere minuti sulle gambe in vista dell'inizio del campionato, sia Atletico che Juventus hanno la necessità di giocare un'amichevole. Ci sono due ipotesi: la prima è che la giochino tra loro, come previsto inizialmente, ma in un'altra location. La seconda è che entrambe organizzino un'amichevole con altre due squadre.