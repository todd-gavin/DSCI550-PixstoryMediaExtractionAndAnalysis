Una lesione al menisco subita nel match contro la Georgia giocato ieri e valido per le qualificazioni ai Mondiali in programma l'anno prossimo costerà gli Europei a Danilo Gallinari. L'ala dei Boston Celtics ha ricevuto la notizia dopo gli esami strumentali svolti stamattina, i quali hanno fortunatamente escluso interessamenti ai legamenti. Sicuramente una buona notizia in questo episodio così sfortunato, che priva la nostra nazionale del giocatore più rappresentativo. Gallinari ha commentato: "Fa tremendamente male. Non tanto il ginocchio che ieri ha ceduto in una gara vinta ancora di carattere. Per quello ci vorrà del tempo - fortunatamente meno del previsto - per tornare come prima. Fa maledettamente male rinunciare a questo sogno azzurro. Volevamo regalarci delle notti magiche. In casa mia. In casa nostra" ha scritto sui social.