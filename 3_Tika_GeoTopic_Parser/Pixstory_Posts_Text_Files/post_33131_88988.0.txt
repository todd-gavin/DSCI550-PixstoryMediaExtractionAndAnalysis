Non finisce più l'incubo di Marc Marquez, cominciato due anni fa con la rovinosa caduta di Jerez e proseguito tra alti e bassi, fino a domenica scorsa. Nel weekend del Gran Premio dell'Indonesia il pilota spagnolo è scivolato due volte, senza conseguenze in qualifica. Poi la domenica mattina, durante il warm up, è stato protagonista di un tremendo high-side picchiando forte la testa. Ripresosi praticamente subito, dopo consulto medico si è deciso di non farlo partecipare alla gara, è Marc è tornato in Spagna, a Barcellona, dov'è stato sottoposto a nuovi esami che hanno dato un esito già noto: diplopia, ovvero lo sdoppiamento della vista, lo stesso problema che si era presentato al pilota sul finire della scorsa stagione, dopo un'altra rovinosa caduta in allenamento con la moto da cross. Incerti i tempi di recupero per Marquez, che sui suoi social ha ringraziato i fan e confermato "ora è tempo di riposarsi un po' e vedere come evolverà la situazione".