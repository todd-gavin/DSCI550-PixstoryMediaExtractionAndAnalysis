Novak Djokovic è il vincitore della centesima edizione del torneo di Wimbledon. Il tennista serbo ha battuto Kyrgios per 3 set a 1 con il risultato di 4-6 6-3 6-4 7-6. Ancora una volta ha perso il primo set, ma poi ha subito messo la quarta e giocato un tennis da numero uno al mondo (anche se non lo è per la classifica Atp). Djokovic ha vinto per la settima volta, la quarta consecutiva, ed è imbattuto dal 2013, dalla finale persa contro l'inglese Murray. I numeri però non finiscono qui, infatti con Wimbledon 2022 sono 21 gli Slam vinti in carriera, più di lui solo Nadal con 22.

Con Kyrgios è stata partita vera per metà match. Il primo set, ancora una volta, Djokovic lo ha regalato all'avversario con errori non da lui. Kyrgios approfitta della lentezza a entrare in partita dell'avversario e con un doppio break porta a casa il set. Il serbo non ci è stato, troppo importante per i suoi obiettivi di record la vittoria del torneo. Così nel secondo set si è imposto per 6-3, 6-4 nel terzo set, con un piccolo calo. Stanchezza più evidente nel quinto set, molto equilibrato, in cui Kyrgios è riuscito ad arrivare al tie-break, prima di arrendersi a un Djokovic sempre più leggendario.