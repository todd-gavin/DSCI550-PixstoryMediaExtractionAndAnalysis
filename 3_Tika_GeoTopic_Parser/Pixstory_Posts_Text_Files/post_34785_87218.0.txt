Tra non molto il sette volte campione del mondo di F1 non si chiamerà più solo Hamilton, ma aggiungerà al suo cognome (quello del padre) anche quello della madre che si chiama Carmen Larbalestier. Così sarà ufficialmente Lewis Hamilton-Larbalestier.

Ad annunciare la novità è stato lo stesso Hamilton all'Expo di Dubai e a pochi giorni dall'inizio del Mondiale F1 2022. "Il cognome di mia madre è Larbalestier e lo aggiungerò al mio", ha detto, "Perché non ho mai capito del tutto il fatto che quando le gente si sposi la donna debba perdere il cognome. E così io voglio che il cognome di mia madre appaia in futuro con Hamilton". Ecco quindi che cambierà ufficialmente e legalmente il suo cognome, ma, ha aggiunto, non prima del 20 marzo quando si inizierà a correre nel Bahrain.

Durante lo stesso evento è apparso molto carico: "Riparto nel Mondiale perché voglio l'ottavo titolo".