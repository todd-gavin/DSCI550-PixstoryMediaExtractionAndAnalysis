Serie A, anticipi del Venerdì: la Lazio batte l'Inter. Il Monza perde ancora.
Nel primo big match della terza giornata di serie A, la Lazio batte 3-1 in casa l'Inter e balza per una notte solitaria in testa alla classifica con 7 punti. Al vantaggio di Felipe Anderson al 40' ha risposto Lautaro Martinez al 51' ma con l'ingresso dalla panchina di Luis Alberto e Pedro la partita è svoltata a vantaggio dei capitolini, con due gol proprio dei subentrati al 75' e al 86'. Nell'altro anticipo di giornata il Monza era passato in vantaggio con Colpani contro l'Udinese, che l'ha poi raggiunta 4 minuti più tardi con Beto. Di Udogie nella ripresa il gol vittoria dei Friulani, che salgono a 4 punti in classifica.