Al termine del rocambolesco match contro lo Spezia, finito 3-4, Maurizio Sarri ha commentato così la gara, decisa da Francesco Acerbi, l’uomo più discusso in casa Lazio: «Mi dispiace che ci sia questa situazione strana con Acerbi, è un ragazzo che ce la mette sempre tutta. Si può fare un mese bene, un mese male. L’unico modo per proteggerlo è parlarne il meno possibile, poi io spero che sia una protesta passeggera.

Abbiamo commesso due errori sui gol, siamo colpevoli. Ma siamo rimasti lucidi e abbiamo ribaltato la gara. 

La mia permanenza legata all'accesso in Europa? Da ciò che ha detto il presidente mi sembra una cazzata. Queste voci non mi sorprendono: abbiamo avuto dei problemi che speravo di risolvere più velocemente, ma la squadra è in crescita. Vediamo se tra venti giorni saremo tutti contenti».