Fulmine a ciel sereno in casa Napoli. La Procura sta indagando sull'acquisto di Victor Osimhen dal Lille. 

Perquisizioni a Castel Volturno, a Roma e in Francia sul contratto del nigeriano, che nei mesi scorsi era già finito al centro dell'inchiesta della giustizia sportiva sul caso plusvalenze. All’epoca, però, furono esclusi illeciti a carico del club.

L'ipotesi è di falso in bilancio. Indagati il presidente Aurelio de Laurentiis e altri quattro membri del CdA: la moglie Jacqueline, il figlio Edoardo e la figlia Valentina.

Il trasferimento:
Nel 2020 il Napoli si assicurò le prestazioni di Osimhen in un complesso affare di mercato. Al Lille 70 milioni di euro più 10 di bonus pagabili in 5 anni. Al Napoli, invece, circa 20 milioni ricavati dalle cessioni di 4 esuberi.

A destare i sospetti sono, infatti, le valutazioni dei 4 calciatori trasferitisi dall’Italia alla Francia: Ciro Palmieri (7 milioni), Claudio Manzi (4), Orestis Karnezis (5) e Luigi Liguori (4).

Ma non è finita qui. Perché a Lille la situazione è più agitata che mai. La nuova proprietà, subentrata a trasferimenti già conclusi, ha notato delle irregolarità finanziarie. L’ex proprietario Gerard Lopez, secondo l’accusa, avrebbe fatto sparire 70 milioni riferiti alla cessione di Osimhen al Napoli.