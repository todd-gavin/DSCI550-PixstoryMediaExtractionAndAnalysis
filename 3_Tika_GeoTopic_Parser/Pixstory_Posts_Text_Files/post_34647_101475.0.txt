Ha dell'incredibile quello che sta succedendo a Parigi. Mbappè, fresco di scudetto con il Psg, domenica svelerà il suo futuro che, a quanto pare, sarà a Madrid, sponda Real. Cifre da capogiro per convincere il talento francese a non rinnovare il contratto in scadenza: si parla di 20/25 milioni di euro netti a stagione più 100 milioni alla firma.

Nelle ultime ore però è arrivato il rilancio da parte del Paris Saint Germain, di quelli irrinunciabili e forse anche esagerati per un calcio che vive di sempre più difficoltà economiche.

A Mbappè sarebbe stato offerto un biennale da 50/55 milioni di euro netti a stagione, più altri 100 milioni alla firma. Il giocatore non avrebbe resistito, anche perché convinto pure da alcune persone a lui vicine e con un progetto in campo di decisioni anche su allenatori e giocatori del club. Domenica si saprà chi tra il Psg e il Real avrà Mbappè il prossimo anno.