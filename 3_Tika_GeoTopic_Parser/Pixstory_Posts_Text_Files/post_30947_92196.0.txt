L'esito era nell'aria ed è stato certificato dalla settima sconfitta consecutiva: i Los Angeles Lakers non parteciperanno ai playoff NBA. 
Privi di LeBron James, i gialloviola sono stati sconfitti per 121-110 dai Phoenix Suns di Devin Booker, autore di 32 punti, la squadra che si è presa il primo posto a Ovest. Una posizione che nei pronostici prima dell'avvio della stagione sarebbe dovuta finire ai Lakers delle stelle James, Anthony Davis e Russell Westbrook.
A guadagnare l'accesso ai playin che assegnano l'ultimo posto per playoff sono invece i San Antonio Spurs che hanno vinto a Denver e sfideranno i New Orleans Pelicans a loro volta vincitori a Sacramento, successo che garantisce loro il vantaggio del fattore campo.