Lorenzo Sonego si ferma agli ottavi di finale del torneo Atp di Rio de Janeiro. E' stato sconfitto in due set dal serbo Miomir Kecmanovic in una partita interrotta per oltre un'ora dalla pioggia. A dirla tutta la sfida era cominciata come meglio non si poteva per il tennista torinese, con un 3-0 messo subito a segno. Ma l'avversario non si è perso d'animo e ha subito pareggiato i giochi e messo la quarta portandosi a casa il primo set per 7-5. 

Nel secondo set, dopo l'interruzione per pioggia, Sonego non è riuscito a cambiare ritmo. Kecmanovic ha fatto subito break e non ha perso nemmeno un servizio chiudendo la partita con un 6-4.