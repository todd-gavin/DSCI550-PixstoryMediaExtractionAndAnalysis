വൈകുന്നേരങ്ങളിലെ കായലോരം അതിമനോഹരിയാണ്.കോളേജിന്റെ ഏറ്റവും വലിയ ആകർഷണമായ കായലോരത്ത് വൈകുന്നേരങ്ങളിൽ കാറ്റും കൊണ്ട്,പാട്ടും കേട്ട്,സൊറ പറഞ്ഞിരിക്കുന്നത് ഞങ്ങൾക്കൊരു ഹരമാണ്.സീനിയേഴ്‌സും ഞങ്ങളുമെല്ലാം ഒരുമിച്ചാണ് പല വൈകുന്നേരങ്ങളുടെയും ഭംഗി ആസ്വദിക്കാറുള്ളത്. വൈകുന്നേരങ്ങളിലെ കായൽകാറ്റും സൂര്യാസ്തമയവും കോളേജിന്റെ മാറ്റ് കൂട്ടുന്നുണ്ട്. അതുകൊണ്ട് തന്നെയാണ് അവിടം കായലോര കലാലയം എന്നറിയപ്പെടുന്നത്. അത്രമേൽ പ്രിയപ്പെട്ട കയലോരം ഞങ്ങൾക്കൊരുപാടോർമ്മകൾ സമ്മാനിച്ചുകൊണ്ടിരിക്കുന്ന ഞങ്ങളുടെ പ്രിയപ്പെട്ടിടം കൂടിയാണ്❤️