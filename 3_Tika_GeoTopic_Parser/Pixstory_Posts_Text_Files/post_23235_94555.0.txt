La colomba batte il panettone per reputazione.

A fare la differenza è la percezione di maggiore autenticità e artigianalità. È quanto emerge da un'analisi svolta da Reputation Rating, motore di ricerca e comparazione di brand basato su un algoritmo che offre una valutazione completa della Reputazione di Brand, soggetti e organizzazioni.

Secondo i risultati dello studio, il dolce pasquale registra un aumento di reputazione che raggiunge i 4,61% punti percentuali rispetto al 2021 grazie a prime analisi sugli indici di consumo e gradimento dei consumatori e delle categorie di stakeholder coinvolte nella filiera. A crescere maggiormente risultano i driver reputazionali prodotti & servizi e Csr (Responsabilità Sociale). 

"La colomba - commentano gli analisti - è il dolce pasquale per eccellenza, e porta con sé un preciso immaginario capace già di distinguerlo a livello percettivo e reputazionale dal panettone e nel tempo il prodotto pasquale ha sviluppato una sua immagine ben chiara e distinta".