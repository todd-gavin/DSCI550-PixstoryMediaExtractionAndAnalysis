A Parigi è stata premiata Natalia Bruno, ricercatrice dell’Istituto nazionale di ottica del Consiglio nazionale delle ricerche (Cnr-Ino), come una delle 15 scienziate più promettenti (International Rising Talents) nell'ambito dell’iniziativa L'Oréal-UNESCO For Women in Science International Awards 2022.

Natalia Bruno viene premiata per i suoi studi in ottica quantistica, che contribuiscono allo sviluppo delle nuove generazioni di computer quantistici, reti e sensori ad alte prestazioni; tecnologie utili nei settori in cui è necessaria una notevole potenza di calcolo, come quello medico e della ricerca sul clima e per consentire maggiore sicurezza per lo scambio di informazioni sensibili.