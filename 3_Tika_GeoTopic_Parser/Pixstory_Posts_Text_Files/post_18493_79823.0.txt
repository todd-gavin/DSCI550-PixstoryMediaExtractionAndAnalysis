Federica Brignone non delude le aspettative e anzi riesce anche a migliorare la medaglia di bronzo conquistata quattro anni fa a PyeongChang. A Pechino la sciatrice azzurra torna sul podio olimpico nel Gigante, ma questa volta lo fa mettendosi al collo la medaglia d'argento, frutto di una prima manche molto aggressiva e una seconda più di esperienza che le ha garantito il secondo piazzamento dietro la solita inarrivabile Sara Hector.

Dietro l'italiana, quindi medaglia di bronzo, è arrivata Lara Gut-Behrami che, dopo una prima manche chiusa all'ottavo posto, si è rifatta nella seconda manche facendo registrare il miglior tempo nella discesa.