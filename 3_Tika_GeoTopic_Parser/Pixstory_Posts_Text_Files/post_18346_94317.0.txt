Poche settimane fa Jannik Sinner ha preso una decisione importante, ha interrotto il rapporto con il suo storico allenatore Riccardo Piatti per andare sotto Simone Vagnozzi. E Piatti, che fino a oggi non aveva commentato quanto avvenuto, ha rilasciato un'intervista a Radio Montecarlo. 
 
"Sono contento che abbia preso questa decisione. Io ho la mia filosofia, i miei metodi. Se uno vuole restare qui, deve sottostare ai miei metodi. A 20 anni ci sta che si voglia andare a cercare nuove strade, fa parte della vita. Certo, faceva parte della famiglia, ma non è obbligatorio rimanere per la propria famiglia. I figli a volte decidono di andare a studiare all’estero, e quindi se ne vanno. Ma se restano, devono seguire i miei metodi”.