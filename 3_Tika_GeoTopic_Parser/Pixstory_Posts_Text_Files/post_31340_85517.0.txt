Ogni divinità aveva le sue proprie feste, che ricorrevano in tempi determinati. Così in onore di Giove si facevano quattro anni ad Olimpia. Ci vinceva quei giochi, che in gran parte erano gare atletiche e consistevano nella corsa sui cocchi o sui cavalli, nel lancio del disco, nel lancio del giavellotto e nel pugilato, era considerato moltissimo, quasi avesse avuto un segno particolare della benevolenza del nume e si riteneva felice, non solo per sé, ma per tutta la sua famiglia e per la sua stirpe e per la patria che gli aveva dato i dati natali. Ad Atene ogni anno i cittadini si recavano in processione solenne al tempio di Minerva, situato sull’Acropoli, ed offrivano alla dea un peplo finemente tessuto e ricamato. Con i sacerdoti in testa, con i magistrati della città il popolo procedeva in festa. Le donne e le fanciulle si stendevano in una lunga fila per la salita che menava dalla città al tempio, e, lieti e gioiosi, i giovani ateniesi caracollavano sui loro piccoli ma vibranti cavalli, serrati l’uno presso l’altro. Anche in tale occasione si rivolgevano preghiere alla dea e si invocava la sua clemente benevolenza. Altrettanto solenni e frequentati erano i giochi che avvenivano periodicamente Delfi, a Nemea e sull’Istmo di Corinto. In essi i giovani si cimentavano in tutti più difficili ed agili esercizi del corpo, ed i vincitori ricevevano premi ed onorificenze spesso indimenticabili. Anche in Italia si facevano feste e si compivano riti speciali per domandare agli dei protezione, per onorarli e per placare le anime dei defunti.

Fonte: Giulia Civita