चित्रकूट जिले के मानिकपुर क्षेत्र की कुछ महिलाएं अपने घर से दोने बनाने का व्यापर चलाती हैं. हर दिन इनका काम सुबह के 6 बजे शुरू होता है जब महिलाएं जंगल में छिउल के पत्ते तोड़ने जाती है. 11 बजे लौटने के बाद घर का सारा काम करती है. फिर छिउल के पत्तों के दोने बनाने का काम करती है. रिज़वाना बताती है कि "हम महिलाएं घर के काम के साथ साथ जंगल से पत्ते लेकर दोने बनाने का काम करती हैं. हमारे पुरुष ज्यादातर मजदूरी करते हैं लेकिन फ़िलहाल काम कहीं नहीं मिल रहा है. इसी वजह से हम स्कूल की फीस नहीं जमा कर पाए है जिससे मेरे तीन बच्चों की पढ़ाई बंद होगयी है."  

छिउल के पत्तों से दोना बनाने का काम बहुत ही नाज़ुक और मेहनती काम होता है. लड़कियों के सींको से काम करते हुए औरतों के उँगलियों में चोट हो जाते हैं. दिन-भर के मेहनत का सिर्फ 100 रुपये कमा पाती है क्यूंकि मार्किट में 10 रुपये के 50 दोने बिकते है. इसका मतलब है महिलाओं को हर दिन कम-से-कम 500 दोने बनाने पड़ते हैं. इतना काम करने के बाद भी इनके दिमाग में एक ही बात घूमता रहता है कि दोने बिकेंगे या नहीं. अगर बिके नहीं तो पुरे दिन का मेहनत बेकार हो जाता है क्यूंकि अगर दोने सूख गए तो कोई खरीदने वाले होते नहीं है. दोना बनाने वाली महिला रानी कहती है कि, "हमें तो आराम के लिए टाइम बिलकुल नहीं मिलता है, हमारा आराम भी काम से जुड़ा हुआ है. घर का काम करके जब हमें आराम करना होता है तब तो हम दोना बनाते है जिससे हमारे घर-परिवार चल रहे हैं."