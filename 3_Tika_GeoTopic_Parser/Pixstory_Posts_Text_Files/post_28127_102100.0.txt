L’Udinese, protagonista anche del finale di campionato battendo per 4-0 in trasferta la Salernitana impegnata nella delicatissima sfida salvezza con il Cagliari, dovrà rivedere i propri piani per la prossima stagione. In panchina, infatti, non ci sarà Gabriele Cioffi, ex vice di Luca Gotti subentrato a campionato in corso dopo l’esonero del tecnico di Adria. A comunicarlo è stata la dirigenza bianconera che ha però voluto anche rasserenare i tifosi sulla validità del progetto per la prossima stagione di Serie A. "Udinese Calcio – si legge nella breve nota diramata dal club friulano – comunica che Gabriele Cioffi non rinnoverà il contratto in 
scadenza al 30 giugno 2022. La società è già al lavoro per la programmazione della prossima stagione e l’allestimento di un nuovo staff tecnico adeguato a mantenere e migliorare i risultati raggiunti, con l’ambizione e passione di sempre".

Foto: Instagram udinesecalcio