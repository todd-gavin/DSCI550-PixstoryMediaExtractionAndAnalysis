ফের গুয়াহাটি মহানগরে হাতি মানুষের সংঘাত। হাতির হামলায় প্ৰাণ গেল এক বৃদ্ধের। মৃতের নাম সুরেন পাটর। অন্যান্য দিনের মতো এদিনও সকাল ৭টায় কাজের উদ্দেশ্যে ঘর থেকে বেড়িয়েছিলেন ষাঠোর্ধ ওই ব্যক্তি। সাইকেলে চড়ে কর্মস্থলে যাওয়ার সময় রাস্তায় কামরূপ জেলার গারোঘুলিতে হঠাৎ বুনো হাতির দলের সম্মুখীন হন। আর কোথায় যাবেন, হাতির হামলায় অবশেষে প্ৰাণ খোয়াতে হল ব্যক্তিকে। হাতির দল তাঁকে মারার সঙ্গে সঙ্গে তাঁর সাইকেলটিও ভেঙে চুরমার করে। পরে খবর পেয়ে বন বিভাগের লোকজন ঘটনাস্থলে গিয়ে সুরেনের মৃতদেহ সেখান থেকে উদ্ধার করে। মৃতদেহটি মরনোত্তর পরীক্ষার জন্য গুয়াহাটি মেডিক্যাল কলেজ হাসপাতালে পাঠানো হয়েছে। 
https://bengali.nenow.in/assam/man-elephant-conflict-in-guwahati-again-1-person-dead