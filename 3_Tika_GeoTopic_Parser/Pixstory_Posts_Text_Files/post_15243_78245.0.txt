Non e un segreto che l’educazione sessuale sia spesso carente nelle scuole, e che parlare dei propri organi genitali sia tutt’ora un tabu. Inoltre, quando si cercano informazioni accurate e precise, bisogna navigare in un oceano di approssimazione ed errori che spesso convogliano un’idea della sessualità finalizzata solo al piacere maschile. Per questo Zoe Mendelson e Maria Conejo hanno deciso di realizzare una piattaforma digitale (Pussypedia.net) e questo libro: per spiegare in modo scientificamente rigoroso (con ricerche e verifiche di espertə della Harvard Medical School), accessibile, inclusivo e diretto l’anatomia, la storia e la sociologia della figa. Esatto, figa. “Per prima cosa, il nostro intento e proporre un nuovo uso della parola figa inclusivo del genere e degli organi, compresi la vagina, la vulva, il clitoride, l’utero, l’uretra, la vescica, il retto, l’ano e, chissà, forse anche i testicoli... Abbiamo scelto di usare figa perché non aveva una definizione specifica precedente, perché quando lo dici viene da sorridere e perché tradizionalmente e una parola volgare, cosa che la rende ancora più divertente’ spiega l’autrice.  

Per chi si affaccia alla sessualità e alla scoperta di se, ma anche per chi vuole ancora imparare, e capire. Un libro manifesto che mette in primo piano tutti i corpi dotati di figa: alla scoperta del suo funzionamento, dei suoi bisogni e del piacere che può dare. 
 
Da quando è stato lanciato, il sito Pussypedia.net è stato al centro dell’attenzione mediatica in quattro diversi continenti e nelle lingue più disparate (inglese, spagnolo, portoghese, giapponese, greco, hindi, pidgin, tedesco, francese, italiano, arabo, thai, swahili, polacco e ceco). Ha vinto un Webby Award nel 2020 come miglior sito educativo.