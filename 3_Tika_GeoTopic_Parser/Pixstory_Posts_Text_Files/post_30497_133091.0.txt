La Ducati 2023 sarà una squadra tutta italiana. Il sostituto di Jack Miller sarà infatti Enea Bastianini, promosso dopo le belle prestazioni messe in mostra in questo 2022 in sella alla moto del team fondato da Fausto Gresini. Superata così la concorrenza di Jorge Martin, spagnolo che resterà nel team Pramac assieme a Johan Zarco. Bastianini, che fin qui ha vinto tre gare, affiancherà dunque Pecco Bagnaia, prima guida che sta inseguendo il titolo 2022, conteso a Fabio Quartararo. Non è la prima volta che la Ducati affida le sue due moto ufficiali a due italiani: avvenne già con Andrea Dovizioso e Andrea Iannone nel biennio 2015-16 e con lo stesso Dovizioso e Danilo Petrucci nel biennio 2019-20.