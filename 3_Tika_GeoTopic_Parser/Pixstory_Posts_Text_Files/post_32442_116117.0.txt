La tappa più prestigiosa del Tour 2022 la vince il britannico Tom Pidcock, appena 22 anni e oro olimpico della Mountain Bike lo scorso anno ai giochi di Tokyo. Il giovane inglese ha rifilato 48" al sudafricano Meintjes e 2'06" al suo blasonato connazionale Froome. Tadej Pogacar, quinto di giornata, ha attaccato tre volte la maglia gialla di Vingegaard senza riuscire a staccarlo. Il primo degli italiani è Giulio Ciccone decimo. La classifica resta perciò immutata, con il danese della Jumbo-Visma sempre in maglia gialla con 2'22" su Pogacar e 2'26" su Thomas.