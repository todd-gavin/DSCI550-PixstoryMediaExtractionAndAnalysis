Il finale di stagione si complica per il Barcellona che si sta giocando ancora la qualificazione alla prossima Champions League. Due tegole si sono abbattute sul tecnico Xavi e cioè la positività al Covid del difensore Oscar Mingueza e dell'attaccante danese Martin Braithwaite. A dare l’annuncio è stata la stessa società in un comunicato.

La stampa spagnola si dice preoccupata per i due nuovi contagi, arrivati a un giorno di distanza l’uno dall’altro, perché potrebbero essere un focolaio.

Il Barcellona in campionato se la vedrà contro il Maiorca. Si gioca domenica al Camp Nou e il match è importantissimo viste le due sconfitte nelle ultime 5 partite di Liga che hanno lasciato il Barca a quota 63 punti come il Siviglia, 61 per l’Atletico Madrid e 57 per il Betis Siviglia quando mancano 5 partite.