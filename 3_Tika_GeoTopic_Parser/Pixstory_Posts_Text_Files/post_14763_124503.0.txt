Alle ore 17.30 di oggi sul portale regionale, hanno prenotato il vaccino contro il vaiolo delle scimmie 1.421 cittadini. 
Entro sera saranno già state somministrate 80 dosi negli ospedali Sacco, Policlinico, San Raffaele e Santi Paolo e Carlo di Milano.
In vista dell'esaurimento delle prime 2.000 dosi inviate dal Ministero della Salute, la Direzione Generale Welfare di Regione Lombardia ha già chiesto ulteriori forniture di vaccini.
 
"Considerata l'elevata adesione alla prenotazione - sottolinea la vicepresidente ed assessore al Welfare - ho dato disposizione alla Direzione Generale di attivarsi subito per richiedere la fornitura di ulteriori dosi di vaccino al Ministero della Salute. La raccolta delle prenotazioni proseguirà oltre le 2.000 dosi attualmente disponibili, formando una eventuale lista di attesa che sarà smaltita non appena Regione Lombardia verrà rifornita. Anche in questa occasione il forte senso civico dei cittadini lombardi si è confermato encomiabile".
 
VACCINAZIONI PER ATS
Asst Spedali Civili Brescia (45 prenotati)
Asst Sette Laghi (119 prenotati)
Asst Monza (140 prenotati)
Asst Fatebenefratelli Sacco (258 prenotati)
Asst Niguarda (127 prenotati)
Asst Papa Giovanni XXIII Bergamo (129 prenotati)
Asst Santi Paolo e Carlo (178 prenotati)
IRCCS Ospedale Maggiore Policlinico (237 prenotati)
Policlinico San Matteo Pavia (88 prenotati)
Irccs San Raffaele (0 prenotati). Ai 1321 prenotati negli ospedali si aggiungono 100 operatori di laboratorio. (LNews)