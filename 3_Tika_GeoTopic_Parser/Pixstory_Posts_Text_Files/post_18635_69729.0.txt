Un turno di squalifica a Bartlomiej Dragowski (Fiorentina), Hirving Rodrigo Lozano Bahena e Fabian Ruiz Pena (Napoli). Queste le decisioni del giudice sportivo in relazione delle due partite degli ottavi di finale di Coppa Italia disputate nella giornata di ieri tra Napoli e Fiorentina, Milan e Genoa.

Doppio turno di squalifica invece per il vice allenatore del Napoli, Marco Domenichini, per "avere, al 38'st, contestato una decisione arbitrale, rivolgendo agli ufficiali di gara espressioni ingiuriose; infrazione rilevata dal IV ufficiale".