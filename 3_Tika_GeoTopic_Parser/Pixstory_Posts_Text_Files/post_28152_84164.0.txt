21 anni dopo, un altro Rovanpera vince il rally di Svezia. A succedere a papà Harri è il giovane finlandese classe 2000, Kalle Rovanpera, che ha portato al primo successo della storia la Toyota GR Yaris Rally1, vincendo la sfida con il compagno di squadra Elfyn Evans. Il gallese, protagonista di una sfida entusiasmante contro il talento finnico, è poi uscito di scena proprio nella prima prova speciale della domenica, spalancando di fatto le porte al terzo successo WRC del figlio d’arte. Rovanpera, anche per via dell’assenza dei due grandi protagonisti del passato, Sebastien Loeb e Sebastien Ogier, protagonisti a Monte Carlo e impiegati da Toyota e Ford solo per alcune presenze spot, è adesso il nuovo leader del mondiale Rally, con 14 punti di vantaggio su Thierry Neuville (Hyundai). 

Foto: Instagram officialwrc