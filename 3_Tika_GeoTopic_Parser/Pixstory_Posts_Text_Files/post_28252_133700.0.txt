Serie B, delusione Palermo: battuto al Barbera 2-3 dall’Ascoli

Troppo Ascoli per il Palermo nel sabato degli anticipi della terza giornata del campionato di calcio di Serie B. I rosanero sono infatti capitolati al Barbera a causa della tripletta di Gondo, in gol al 27esimo, nel recupero del primo tempo e infine al 52esimo. Inutili le reti dei ragazzi di Eugenio Corini, con il momentaneo pareggio di Brunori al 36esimo e l’illusorio e definitivo 3-2 di Segre su calcio d’angolo al 63esimo. Negli altri anticipi, delude il Cagliari, sconfitto dalla Spal a Ferrara per 1-0, mentre il Modena ha travolto la Ternana per 4-1.

Foto: Instagram @palermofficial