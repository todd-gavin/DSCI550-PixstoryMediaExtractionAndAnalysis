L'Italia si è qualificata alla seconda fase della Coppa Davis. Lo ha fatto battendo la Slovacchia per 2-3 e riuscendo così a far parte delle 12 squadre che a settembre comporranno quattro gironi da cui usciranno le finaliste che, probabilmente negli Emirati, si giocheranno la fase finale a fine novembre.

Il girone dell'Italia si giocherà a Bologna dal 14 al 18 settembre prossimi. Lo ha svelato Lorenzo Musetti sui social: "Ci vediamo a settembre a Bologna!". La sede sarà certamente la Unipol Arena di Casalecchio. Chi giocherà tra gli azzurri invece è ancora presto per darlo per scontato. Musetti, decisivo a Bratislava, dovrebbe esserci, così come Sinner. Ma poi ci saranno da vedere le condizioni dei tennisti azzurri, in primis degli ultimi assenti Matteo Berrettini, e Lorenzo Sonego.

L'Italia, come detto, fa parte delle 12 squadre qualificate. In realtà però c'è ancora da decidere chi sostituirà la Russia, detentrice della Coppa Davis ma esclusa a causa della guerra in Ucraina. La prossima settimana, al riguardo, prenderà una decisione il Comitato della manifestazione.