L'Atalanta passa per 2-0 sul campo della Sampdoria e inizia alla grande il nuovo campionato di Serie A. L'allenatore Gian Piero Gasperini è molto soddisfatto di questa vittoria: “Vincere a Genova con la Sampdoria, in questo campo e con questo pubblico non è mai facile per nessuno. Era importante conquistare la vittoria, questi sono punti pesanti arrivati dopo una partita difficile. La Sampdoria poteva pareggiare, è stata una sfida sofferta ma anche l'Atalanta è stata in grado di proporre calcio. Ci manca ancora qualcosa? La squadra è questa devo ringraziare questi ragazzi che hanno un enorme attaccamento alla maglia. Non si può sempre vincere 5-0 è tutto molto più difficile rispetto al passato. La squadra non ha dominato la partita ma ha saputo giocare la sua gara con attenzione. Posso solo ringraziare i ragazzi. Do un voto altissimo per questi 90' anche se possiamo e dobbiamo migliorare sul piano tecnico”. La prossima settimana è in programma un test molto interessante per l'Atalanta, con la sfida in casa contro il Milan.