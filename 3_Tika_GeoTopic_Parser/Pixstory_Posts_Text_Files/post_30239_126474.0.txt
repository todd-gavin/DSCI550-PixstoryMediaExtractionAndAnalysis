Luca Pellegrini ha fatto il percorso inverso di Filip Kostic, passando in prestito dalla Juventus all'Eintracht Francoforte. Il terzino si è presentato così ai suoi nuovi tifosi: “Sono felice e contento, per me è una nuova esperienza. Sono una persona dedita al lavoro e sempre con il sorriso, per aiutare gli altri, per trovare una strada comune e arrivare agli obiettivi. Sono a disposizione del mister per aiutare l’Eintracht a fare una stagione memorabile. Quest’anno è importante perché è il primo di Champions e sono felice di essere qui”.