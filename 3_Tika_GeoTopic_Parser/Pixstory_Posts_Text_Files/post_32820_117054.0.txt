Un'ottima Sara Fantini chiude al quarto posto la finale del lancio del martello femminile con la misura di 73,18m, la migliore delle europee. L'oro è andato alla statunitense Brooke Andersen con 78,96 davanti alla canadese Camryn Rogers (75,52) e all'altra americana Janee Kassanavoid (74,86).
Sfortunato Nick Ponzio, che termina nono nel peso maschile e per un centimetro non prende parte ai tre lanci finali che incoronano l'americano Ryan Crouser con la super misura di 22.94m. Poca fortuna per gli altri italiani impegnati oggi. Nelle batterie dei 400 metri eliminati Edoardo Scotti (29° in 46.46) e Davide Re (31° in 46.49) al maschile, e Anna Mangione (34° in 52.72) al femminile, mentre Zaynab Dosso è 21° nei 100 metri in 11.28. Gli altri campioni del mondo della terza giornata sono l'ugandese Joshua Cheptegei nei 10,000 metri maschili, l'etiope Tamirat Tola nella maratona maschile, Katie Nageotte nel salto con l'asta femminile, Grant Holloway nei 110 metri ostacoli maschili e Shelly-Ann Frase Price, la donna più veloce del mondo, nei 100 metri femminili in 10"67.