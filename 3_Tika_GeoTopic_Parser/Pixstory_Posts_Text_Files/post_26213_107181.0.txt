Dal 28 Giugno saranno disponibili le scarpe Nike in collaborazione con Simon Porte Jacquemus. Lo stilista ha dichiarato di aver sempre avuto una grande fascinazione verso l’archivio di Nike, in particolare per quanto riguarda la sezione ACG. Infatti, la collezione prende ispirazione – a detta del designer francese – dal mondo sportivo degli anni ’90, dai campi da Tennis ai look sportivi di Lady D.
Gli item all’interno della collezione, che eleggono Jacquemus a “Womens’ collaborative partner” per Nike sono ben quindici, ma lo spoiler più grande riguarda senz’alcun dubbio il lato footwear. Egli ha infatti comunicato di aver reinterpretato la silhouette nota come “Nike Humara”, uno dei modelli preferiti del designer, che Supreme aveva già resuscitato dagli archivi qualche anno fa.