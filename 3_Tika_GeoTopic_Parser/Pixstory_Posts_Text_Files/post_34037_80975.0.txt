Intervistato da Sportweek, l’attaccante dell’Udinese Beto ha svelato alcuni particolari sulla sua infanzia, sul suo passato e sull’idolo di sempre: “Eto'o è il mio primo idolo, Drogba il secondo, al terzo posto ne metto tanti. Io sono un numero 9 perché al Barcellona Eto'o aveva il 9. Ho le scarpette Puma perchè lui calzava le Puma. La prima partita della mia vita che ho visto alla televisione con un’attenzione vera, da appassionato, è stata la finale di Champions del 2009, quando a Roma il Barcellona vinse 2-0 sullo United. Il primo gol fu di Eto’o: scarta Ferdinand, calcia e segna. Pum! Rimasi folgorato".

Poi ha svelato come nel momento in cui ha scelto l’Udinese, su di lui ci fossero altri tre club: "Non so se era vero, non ho mai ricevuto una proposta diretta. So che in Portogallo il mio nome veniva accostate a Benfica, Porto e Sporting Lisbona, ma di sicuro l'Udinese mi ha voluto fin dal primo momento. Me lo hanno detto e ripetuto, rassicurandomi sul fatto che avrei avuto il tempo di ambientarmi nel vostro calcio. Sapevo che qui mi averebbero aspettato, ecco perché l'Udinese è stata la mia prima scelta". 

In conclusione, anche un breve riferimento al suo altro idolo, che non ha nulla a che vedere con il calcio, Lebron James, del quale ne ha ripreso l’esultanza: “Perché lo imito? Faccio ‘The Silencer’ quando il gol è decisivo. In quel momento voglio dire: ‘Dai, andiamo, è finita’. Non posso scomodare uno come Lebron per un gol inutile. Ma alla fine esulto più io così che lui. Basket? Sono scarso, davvero”.