Niente da fare per l'Italia maschile del curling. La disciplina che aveva visto una delle prime medaglie di questa Olimpiade per gli azzurri oggi ha visto fare un evidente passo indietro. Il quartetto composto da Joel Retornaz, Amos Mosaner, Sebastiano Arman e Simon Gonin è stato sconfitto per 12-9 dalla Cina e a nulla è servito inseguire gli avversari per tutto il match non riuscendo a marcare due punti per forzare l'extra end.

La sconfitta con la Cina è la terza per il gruppo maschile su altrettante partite giocate. Le prime due erano state con Gran Bretagna e Svezia.