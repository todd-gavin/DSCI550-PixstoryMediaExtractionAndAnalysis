Romagnoli del Milan è in scadenza di contratto e alla fine di questa stagione sembra essere destinato a firmare con la Lazio. Un'operazione di cui si parla da un po' di tempo e che darebbe il via a una serie di cambi di maglia che coinvolgerebbe anche la Juventus. Infatti con Romagnoli, che prenderebbe il posto da titolare, a rimetterci sarebbe Acerbi, difensore che ha fatto bene da quando è arrivato alla Lazio ma che, nell'ultima annata, ha avuto parecchi problemi con i tifosi, in particolare dopo la sconfitta contro il Milan con il gol arrivato nei minuti di recupero. Ecco quindi che Acerbi potrebbe lasciare i biancocelesti per andare alla Juventus in cambio di Rugani, un giocatore che con Sarri in panchina ha fatto discretamente bene.

La Lazio del prossimo anno potrebbe avere un nuovo reparto difensivo formato dalla coppia Romagnoli-Rugani, con Acerbi che, ricevuto l'ok di Allegri, prenderà il posto di Chiellini, giunto al capolinea della sua avventura a Torino.

C'è un'alternativa però e arriva dalla Spagna. Alla Lazio piace anche il difensore del Cadice Chust, classe 2000, attualmente impegnato nella lotta per non retrocedere. Cresciuto nel Real Madrid, il 22enne potrebbe essere un nuovo volto della Lazio per il prossimo anno. Ha il contratto in scadenza, dunque arriverebbe a parametro zero.