La Juventus affronterà nel proprio girone di Champions League il Paris Saint-Germain, il Benfica e il Maccabi Haifa. Un girone che comprende uno squadrone e due club che sono passati attraverso le qualificazioni. Il vicepresidente Pavel Nedved commenta così il sorteggio: "Sono tutti tosti, ma è la Champions League. Ci tocca un girone piuttosto complicato: il PSG non ha bisogno di presentazioni. Siamo contenti di affrontare squadre di questo livello in questo periodo. Siamo contenti di andare anche in Israele visto che ci è saltata l’amichevole estiva. Del Benfica ricordiamo che non abbiamo grandi precedenti europei, per cui dobbiamo stare molto attenti". Riguardo ai movimenti di mercato, dopo l'ingaggio di Milik la Juventus potrebbe chiudere proprio con il PSG l0ingaggio di Paredes. A riguardo, Nedved ha dichiarato: "Su Paredes non posso dire niente perché non è un nostro giocatore. Potenziali giocatori che potrebbero completare la nostra rosa ce ne sono ancora, il mercato non è chiuso e ci lavoreremo".