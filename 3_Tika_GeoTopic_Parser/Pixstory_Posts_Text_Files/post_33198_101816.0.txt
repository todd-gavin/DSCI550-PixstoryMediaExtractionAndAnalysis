Negli anticipi dell'ultima giornata di campionato, la Fiorentina batte 2-0 la Juventus al Franchi grazie al gol di Duncan nel primo tempo e a un rigore di Gonzalez nel recupero, conquistando il settimo posto utile per un posto in Europa (Conference League) la prossima stagione. Esce dall'Europa, invece, l'Atalanta, battuta in casa dopo una gara tutta d'attacco dall'imprevedibile Empoli di Andreazzoli. Di Stulac la rete decisiva al 79'. Va detto che, anche vincendo, l'Atalanta sarebbe rimasta fuori dalla Conference. Negli altri due incontri il Bologna espugna il campo di un Genoa gi√† in serie B per 1-0 grazie a un gol di Barrow, mentre finisce 3-3 tra Lazio e Verona con i biancocelesti di Sarri che chiudono il campionato in quinta posizione di Cabral, Felipe Anderson e Pedro i gol laziali, di Simeone, Lasagna e Hongla quelli scaligeri.