Prima intervista da calciatore del Milan per Charles De Ketelaere, in attesa della presentazione ufficiale in programma venerdì. Il belga ha spiegato di aver fortemente voluto il passaggio ai rossoneri: "Ho parlato con Maldini e Massara, mi hanno detto che credevano in me e che mi volevano al Milan. Ho avuto dei colloqui con loro e i miei agenti erano in contatto con loro sin dall’inizio dell’anno. Quando inizia il mercato c’è sempre un po’ di confusione. Poi ho avuto modo di parlare con i dirigenti e con il mister. Volevo assolutamente venire al Milan, c’è voluto un po’ di tempo ma ora sono felice". Spazio anche alla curiosità, con la spiegazione del perché il suo numero di maglia è il 90: "Ce l’ho da ragazzino, mi fu assegnato. Ricevetti quel numero e cominciai a giocare bene, quindi non l’ho più lasciato".