IL MIMO
Il mimo è un genere letterario caratterizzato dalla pura imitazione tramite il linguaggio, senza accompagnamento musicale (e questo lo accomuna con il dialogo socratico). Si tratta di un genere popolare, fatto di brevi scenette recitate senza maschera e senza scenografia.
Ad elevare al rango di letteratura questo genere popolare fu Sofrone, autore siracusano vissuto attorno alla metà del V secolo a.C. . Nell’antichità i mimi di Sofrone, composti in prosa ritmata e scritti in dialetto dorico, erano suddivisi convenzionalmente in maschili e femminili, a seconda del sesso del personaggio che vi compariva. Purtroppo oggi della sua opera (che era molto amata da Platone) rimane pochissimo.
Il genere del mimo ebbe una certa longevità e in età ellenistica è portato avanti da Eronda, attivo alla metà del III secolo a.C. . Una fonte (indiretta) che parla della sopravvivenza del genere fino in epoca cristiana è Luciano di Samosata (II secolo d.C.)
fonte: alla fonte delle muse