Automobili Lamborghini si conferma “Top Employer Italia” anche nel 2022. Il riconoscimento, nono consecutivo, conferma l’efficacia della Casa del Toro nel perseguire una strategia di welfare aziendale di assoluto valore, allo scopo di mettere le sue persone al centro.

L’assegnazione del “Top Employer Italia” arriva in un momento di svolta per l’Azienda che, dopo l’annuncio del piano Direzione Cor Tauri e la decisione di puntare sulla sostenibilità, ha in programma nel prossimo decennio un importante piano di assunzioni e di sviluppo di nuove competenze. Lamborghini, inoltre, investirà fortemente nel learning, usando le nuove tecnologie, gli ambienti virtuali e digitali per accelerare l’apprendimento dei lavoratori delle linee produttive.