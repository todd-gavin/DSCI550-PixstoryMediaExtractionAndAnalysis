E' un Australian Open che regala emozioni e sorprese soprattutto in campo femminile. Nella quarta giornata di gare è stata eliminata la numero 3 del mondo, la spagnola Garbine Muguruza, tra le favorite per la vittoria finale. A sbarrare la strada verso la conquista dello slam ci ha pensato la francese Alize Cornet, 61esima nella classifica mondiale, che in due set (6-3, 6-3) ha sconfitto Muguruza in un'ora e 28 minuti e giocando un tennis molto aggressivo e scintillante.

Alize Cornet, 31 anni, nella sua carriera ha raggiunto come miglior piazzamento l'11esimo posto al mondo si è aggiudicata in tutto 6 tornei WTA in singolare e 3 in doppio. Nei tornei del Grande Slam ha raggiunto gli ottavi di finale in tutti i Major.