Samarcanda è un brano di Roberto Vecchioni rilasciato per lanciare un messaggio esistenziale, ma anche politico nel 1977: periodo storico tormentato nel pieno degli anni di piombo. Samarcanda, però, non è solamente il titolo del celebre brano ma anche il nome di una famosa città dell’attuale Uzbekistan. La fondazione della città risale a 2700 anni fa circa, dunque la sua storia è millenaria. Il significato della parola Samarcanda è reso in italiano come “fortezza in pietra”, probabilmente poiché era utilizzata in origine come luogo di sorveglianza militare. La canzone riprende una vecchia leggenda diffusa nel mondo arabo che vede come protagonisti un servo e la morte. La versione più tramandata di tale storia racconta che un giorno il servo in questione incontrò la Morte al mercato del suo villaggio e poi corse dal padrone per chiedergli un cavallo con il quale potesse cavalcare il più lontano possibile questa. Nel brano di Vecchioni, vi sono alcuni cambiamenti: il soldato prende il posto del servo ed il re quello del padrone. Il soldato, non volendosi concedere alla morte, cerca un animale “figlio del lampo” affinché egli possa scappare senza sapere che, a Samarcanda, la Morte lo sta attendendo comunque.  "Corri cavallo, corri di là, ho cantato insieme a te tutta la notte, corri come il vento che ci arriverà". E' una fuga disperata di chi vive la guerra e lascia la propria terra in cerca rifugio.
Fonte: Giulia Civita