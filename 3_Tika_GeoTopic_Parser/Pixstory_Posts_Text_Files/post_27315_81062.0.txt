L’eleganza e’ in mostra al Museo del Tessuto di Prato.
L’esposizione dal titolo "NOVECENTO ELEGANTE. Abiti e Accessori dalla donazione Fineschi"’ e’un'accurata selezione di oltre 80 oggetti tra abiti e accessori femminili e maschili appartenuti alla famiglia Fineschi - tra le più attive della borghesia imprenditoriale pratese fin dalla metà dell'Ottocento - raccolti negli ultimi vent'anni con cura e passione da Ada Tirinnanzi, moglie di Antonio Fineschi, detentrice della memoria familiare.
L'intera collezione, composta da oltre 160 oggetti, è stata generosamente donata nel 2021 al Museo andando così ad arricchirne il patrimonio, incrementando la sezione moda e abbigliamento con oggetti che spaziano dalla fine dell'Ottocento fino agli Novanta del Novecento e diventando a tutti gli effetti patrimonio cittadino.
La mostra è allestita nella suggestiva Sala dei Tessuti Antichi del Museo e presenta una trentina di abiti e una cinquantina di accessori e complementi d'abbigliamento che sono espressione del gusto, della moda e della vita sociale italiana, testimonianza fondamentale per la storia del territorio e la storia del costume italiano tra Otto e Novecento.
Insomma, chissà mai che ripescando dal passato non possa essere coltivato un buon gusto nel vestire. Non farebbe certo male!