Non finisce più la pioggia di ori ai mondiali di sport acquatici di Budapest per l'Italia. Nell'ultima e più dura prova del programma di nuoto in acque aperte, Dario Verani conquista un oro brillantissimo nella 25km, la ultramaratona delle acque! L'azzurro, sornione fino ai 20km, ha poi iniziato a seguire il francese Axel Reymond per poi bruciarlo negli ultimi 100 metri con uno sprint da velocista in vasca! Argento per la Francia, bronzo Ungheria. Poteva anche arrivare un'altra medagli nella gara femminile, dove lotta come una leonessa Barbara Pozzobon ma, in un clamoroso sprint a quattro, viene battuta dalla brasiliana Cunha, dalla tedesca Boy e dalla olandese Van Rouwendaal.