Non sempre il mondo dello sport unisce laddove gli interessi economici e politici dividono. E la conferma arriva dalla Coppa del Mondo di Ginnastica di scena a Doha dove un ginnasta russo, Ivan Kuliak, si è presentato sul terzo gradino del podio sfoggiando una “Z” sul petto, simbolo dei carrarmati che in questi giorni sono protagonisti dell’invasione dell’Ucraina per volere del presidente Vladimir Putin. Un gesto che la Federazione definisce “inqualificabile e inammissibile”, specie perché effettuato di fianco al vincitore della competizione, l’atleta ucraino Illia Kovtun. Vedremo se saranno presi provvedimenti nei confronti dell’atleta.

Foto: corriere.it