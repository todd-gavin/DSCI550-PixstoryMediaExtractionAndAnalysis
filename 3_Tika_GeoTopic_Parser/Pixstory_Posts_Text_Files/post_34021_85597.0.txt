Il terzino del Manchester City Aleksander Zinchenko è tornato a parlare ai microfoni della BBC riguardo allo scoppio del conflitto nel suo Paese di origine, l’Ucraina: “A mezzanotte mia moglie mi ha svegliato piangendo: ‘è iniziata l’invasione in Ucraina’. Ero scioccato. Mi ha mostrato video e foto di ciò che stava accadendo.
Forse la sensazione più brutta è quando qualcuno che conosci sta morendo perché senti il male dentro. Ma questo è molto peggio. È una settimana che sto piangendo in continuazione. Anche in macchina, mentre guido dal campo di allenamento a casa. È tutto nella mia testa. Immagina che il posto dove sei nato e cresciuto sia stato buttato giù. Sarò sincero: se non fosse per mia figlia o la mia famiglia, sarei lì. Conosco la gente del mio paese e la loro mentalità: preferiscono morire e moriranno, ma non si arrenderanno. La mia missione è quella di mostrare al mondo ciò che sta accadendo. In alcune città, stanno arrivando cittadini russi per organizzare delle false manifestazioni in cui dicono di volersi unire alla Russia. Le persone stanno morendo di fame, cercano di sopravvivere, dormono per terre, nei bunker, non possono avere una vera e propria vita. Sono sorpreso di come nessun calciatore russo abbia detto niente. Alcuni giocano in nazionale e hanno migliaia di follower. Loro possono far qualcosa per fermare la guerra perché la gente li ascolta. So che sono impauriti, ma di cosa? A loro Non verrà fatto nulla. potrebbero almeno prendere una posizione, ma invece ignorano il tutto. Non capisco perché”.