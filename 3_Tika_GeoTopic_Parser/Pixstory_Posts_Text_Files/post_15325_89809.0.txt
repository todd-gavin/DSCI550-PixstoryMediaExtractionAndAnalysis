Sono oltre 3,65 milioni le persone oggi in fuga dalla guerra in Ucraina*: per questa ragione Farmaè S.p.A. – società quotata sul mercato Euronext Growth Milan di Borsa Italiana, piattaforma integrata leader in Italia nei settori healthcare, beauty e wellness – lancia Farmaè Emergenza Ucraina, una raccolta fondi a favore della popolazione ucraina per sostenere il confezionamento e la distribuzione di razioni di cibo. L'azienda ha già donato 10.000 euro e invita tutti a dare il proprio contributo.  
Partner del progetto è Rise Against Hunger Italia (RAH), un'organizzazione internazionale non profit impegnata nella lotta contro la fame nel mondo attraverso la distribuzione di cibo e altri aiuti umanitari in favore delle popolazioni in grave stato di emergenza. La ONG provvederà al confezionamento di RAHzioni contro la fame, che saranno poi distribuite dai partner di RAH Italia ai rifugiati. 
 
Per raccogliere le donazioni RAH e Farmaè hanno messo a disposizione di chi vuole sostenere l'iniziativa una piattaforma web dove è possibile donare, vedere in tempo reale l'andamento della campagna di crowfunding, che parte dall'importo di 10.000 euro devoluto dall'azienda, e, in un'ottica di massima trasparenza, tracciare la consegna dei pacchi alimentari. 
Il link per donare: https://farmae.welfare4charity.com/home-page