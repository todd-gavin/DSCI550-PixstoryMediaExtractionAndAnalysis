È un weekend da tripudio tricolore, quello del GP Italia al Mugello. Dopo la prima fila tutta nostrana con Fabio Di Giannantonio davanti a Marco Bezzecchi e Luca Marini, a vincere in gara è stato Pecco Bagnaia, grande protagonista in positivo e negativo di quest’inizio di stagione. Il motociclista torinese ha portato la sua Ducati ufficiale davanti a tutti, resistendo alla rimonta e agli attacchi finali di Fabio Quartararo, poi secondo al traguardo. Completa il podio l’Aprilia del “solito” Aleix Espargaró, che chiude davanti a Johann Zarco, Marco Bezzecchi e Luca Marini. Solo undicesimo, invece, il poleman Di Giannantonio, subito alle spalle di Marc Marquez, alla sua ultima gara prima dell’operazione al braccio che lo terrà a lungo lontano dalle scene. 

Foto: Instagram motogp