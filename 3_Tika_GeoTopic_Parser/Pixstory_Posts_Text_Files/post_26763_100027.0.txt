Il Salk Institute for Biological Studies è uno dei più prestigiosi istituti di ricerca scientifica in campo biomedico a livello globale e proprio dove si studia per un domani più sicuro, o almeno per renderlo possibile, sfilano le “nomadi guerriere” (come definite da Stefano Roncato) di Louis Vuitton.
Nicolas Ghesquière è forse il designer più interessante in circolazione e il suo percorso da Vuitton non è certamente facile da comprendere perchè ricco di riferimenti colti e decontestualizziazioni di capi d’epoca (ormai visibili solo nei film in costume) in armadi adolescenziali.
Il suo personale esercito di stars, da Renate Reisnve a Lea Seidoux passando per la protagonista di ‘Titane’ Agathe Rousselle era presente all’evento ma anche in passerella, ad indossare le nuove creazioni, non erano modelle ma anime erranti con addosso il peso della consapevolezza oltre che abiti meravigliosi.
Elementi materici, pesanti drappeggi metallici e tessuti ruvidi si contrappongono a pailettes e scintillanti mini dress dal sapore naif.
La celebrazione dei colori del tramonto è intenzionale: lo stesso architetto Louis Khan ha posto il sole al centro del Salk Institute, rendendolo protagonista di un momento apice della giornata. Incorniciato a perfezione dall'imponente struttura architettonica, il sole diventa adesso ciò che la maison Louis Vuitton definisce "ospite d'onore" della collezione Cruise 2023.