La famiglia D&G torna in Sicilia, luogo del cuore e di ispirazione.
Domenico Dolce e Stefano Gabbana hanno scelto Siracusa per celebrare il decennale dell'Alta Moda del loro brand.
Ieri sera, alla Grotta dei Cordari nel parco archeologico della Neapolis, la prima di quattro serate evento: la presentazione delle creazioni di Alta Gioielleria. I due stilisti, in un luogo incantevole recentemente riaperto al pubblico, hanno voluto raccontare il Mito di Aretusa: gioielli esposti all'interno delle teche e attori che si muovevano in mezzo agli ospiti. I figuranti hanno creato un'atmosfera magica: sull'acqua un tappeto di rose e la ninfa aretusa, la prediletta di Diana, trasformata in sorgente, e la storia d'amore con il fiume Alfeo. Mentre nelle teche risplendevano le gemme preziose su collane, orecchini e anelli. 
E ieri sera erano presenti le prime celebrities: le attrici Sharon Stone ed Helen Mirren, l'imprenditrice Kris e Kitty Spencer, modella, nipote di Lady Diana.