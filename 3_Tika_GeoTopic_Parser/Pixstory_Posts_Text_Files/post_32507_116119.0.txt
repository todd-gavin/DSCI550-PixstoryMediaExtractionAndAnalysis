Le azzurre di Milena Bartolini non vanno oltre l'1-1 nella seconda partita del girone degli Euro 2022 in Inghilterra, e restano aggrappate alla speranza di qualificazione. Tanti i rimpianti perché, soprattutto nella ripresa, le occasioni nitide e il passaggio palla è stato tutto per l'Italia, passata in svantaggio dopo appena 3' con un gol della Vilhjamsdottir. Nella ripresa l'innesto della Bonansea ha dato vigore alla nazionale che ha pareggiato al 62' con una rete di Bergamaschi su assist proprio della nuova entrata, e ha pressato le isolane per i restanti 30 minuti senza trovare il gol. Ora occorre sperare che la Francia (con cui le azzurre hanno perso 5-1 la gara inaugurale) batta il Belgio nel match serale per poi batterlo anche noi nel terzo e ultimo match del girone, sperando poi che la Francia non lasci vincere l'Islanda.