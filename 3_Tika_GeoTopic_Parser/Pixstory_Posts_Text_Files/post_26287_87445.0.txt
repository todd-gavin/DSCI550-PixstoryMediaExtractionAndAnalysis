Per te, Ornella” è il titolo della serata organizzata dal Club Tenco e dedicata a Ornella Vanoni, in occasione della consegna di un Premio Tenco Speciale a lei conferito, che si svolgerà domenica 24 aprile al Casinò di Sanremo (ore 21).   

E’ la prima volta che il Club Tenco assegna un Premio Tenco Speciale a dimostrazione della grandezza dell’artista. «Abbiamo deciso di dedicare un Premio Speciale a Ornella Vanoni perché è un’artista speciale – ha sottolineato Stefano Senardi, membro del Direttivo del Club Tenco -. Un premio che riconosca il percorso artistico unico e straordinario di questa artista che merita, a nostro avviso, un riconoscimento esclusivo».