Per colpa dell’ex presidente degli Stati Uniti, la stella del Manchester United ha perso un’ingente quantità di soldi. Ma di cosa si tratta precisamente? 

Secondo quanto racconta il New York Post, tutto inizia nel 2015: Cristiano Ronaldo era ancora al Real Madrid, mentre Donald Trump era ancora un imprenditore che da poco si era candidato alla Casa Bianca. Durante quell’anno, il portoghese ha acquistato un appartamento nella Trump Tower di New York, sulla Fifth Avenue, per 16 milioni di euro. 

Nel 2016, però, Trump ha vinto le elezioni ed è stato eletto Presidente degli Stati Uniti. Quest’ultimo evento, assieme ad alcuni atteggiamenti dello stesso Trump, hanno scatenato molte pressioni su CR7 affinché si liberasse dell’investimento legato ad un personaggio così controverso.

Già nel 2019, Ronaldo aveva messo in vendita l’appartamento per circa 9 milioni di dollari, che al cambio è meno della metà del prezzo iniziale. L’arrivo della pandemia ha poi messo in ginocchio tutto il settore immobiliare, facendo calare ancor di più il mercato. Il portoghese ha così trovato un acquirente disposto a sborsare “solo” 8 milioni di dollari, circa 6,3 mln di euro al cambio, facendo registrare così una perdita di ben 10 milioni complessivi per CR7.

Crediti foto: profilo twitter Manchester United