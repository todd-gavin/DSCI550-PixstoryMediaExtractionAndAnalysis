നമ്മളിലെപ്പോഴും നനവ് പടർത്തുന്ന ചിലയിടങ്ങളുണ്ട്..ഉള്ള് പൊള്ളുന്ന നീറ്റലിനെ തണുപ്പിച്ചുകൊണ്ട് ഹൃദയത്തിലൂടെ നനവുപടർത്തിയൊഴുകാൻ കൊതിക്കുന്ന പുഴയുള്ളയൊരിടം!ഒറ്റപ്പെടലും,മാനസിക സംഘർഷങ്ങളും മൂലം കരയാൻ കൊതിച്ചോടി ചെല്ലുമ്പോൾ കൂടെയിരുന്ന് കരയാൻ ഒരു പുഴയുള്ളയിടം!ഒരു പക്ഷേ എന്റെ ചില ചിരിയില്ലാത്ത വൈകുന്നേരങ്ങളെ സുന്ദരമാക്കാനും,ഉള്ള് നീറിയ വൈകുന്നേരങ്ങളിൽ കൂടെയിരുന്നാശ്വസിപ്പിക്കാനും
"ഈ പുഴയും,പുഴയോരവുമുണ്ടായിട്ടുണ്ട്."എന്നിൽ നനവായി പടർന്നിറങ്ങുന്ന എന്റെ പുഴയിടം ഇവിടമാണ്.ഈ 
മണലിലിരുന്ന് നമ്മളെത്ര സായാഹ്നങ്ങളാണ് ആഘോഷമാക്കിയിരിക്കുന്നത്,എത്ര പെട്ടെന്നാണ് നമ്മുടെ വേദനകൾ അവിടം അലിയിച്ചു കളഞ്ഞിട്ടുള്ളത്.
"വെള്ളിയാങ്കല്ല് പോവല്ലേ?"എന്ന സുവർണേച്ചിടേം,ഐശു ചേച്ചിടേം തുടങ്ങി ഈ പുഴയിടത്തിലേക്കുള്ള ഓരോ വിളികളും എനിക്ക് പ്രിയപ്പെട്ടതാണ്.അങ്ങനെയങ്ങനെ  ഈ പുഴയോരം നമ്മുടെ ജീവിതത്തിന്റെ തന്നെ ഭാഗമായി മാറിയല്ലേ...ഇനിയും മനോഹരമായ വൈകുന്നേരങ്ങളിൽ ഇവിടെയൊത്തുചേർന്നിരിക്കാൻ നമ്മുക്കാകട്ടെ..നല്ലയോർമ്മകളുണ്ടാകട്ടെ..എന്നും നമ്മുടെ മനസ്സുകളെ കുളിരണിയിച്ചൊഴുകാൻ ഈ പുഴക്കാകട്ടെ..പുഴയോർമ്മകൾക്ക് നിറം പകരാനായി ഈ ചിത്രങ്ങളിവിടെയുണ്ടായിരിക്കട്ടെ!🤍💙