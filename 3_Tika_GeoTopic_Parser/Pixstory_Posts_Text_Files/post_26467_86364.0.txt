«Le foto degli editoriali di moda sono state il mio primo ponte verso un mondo sul quale, all’epoca, potevo solo fantasticare, e le fondamenta del mio ruolo come designer sono profondamente collegate a quelle immagini e, ovviamente, a ciò che fanno tornare in mente. Non si tratta solo della foto in sé, quanto delle reazioni che quelle foto erano in grado di scatenare, un messaggio potente e istantaneo, il riassunto di un’intera decade, a volte l’essenza allo stato puro del brand che stavano immortalando. Valentino Archive è un progetto che, con questo concetto ha molto a che fare. Ho preso alcuni dei miei editoriali preferiti, con alcuni dei miei pezzi preferiti realizzati dal signor Garavani, creando una replica di quei look usando la foto originale come etichetta. I pezzi non avevano bisogno di essere attualizzati, ma solo di essere visti e indossati di nuovo».
Fanno parte della collezione della primavera/estate 2022 sei pezzi recuperati dagli archivi e nella memoria storica, riproposti in passerella con precisione filologica, senza nulla concedere all’ego del direttore creativo.