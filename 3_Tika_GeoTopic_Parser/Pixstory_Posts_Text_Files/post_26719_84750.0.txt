Antony Vaccarello, direttore creativo del brand francese, ha stupito tutti con una collezione diversa dall’estetica a cui ci aveva abituato.
Dalle minigonne inguinali, i top scollati e i pantaloni in latex da maitresse chic siamo improvvisamente passati ad un racconto fatto di maxi cappotti strutturati, abiti sartoriali lunghi e sobri e sottovesti ed enormi pellicce.
A guardare le foto della collezione sembra di assistere ad una sfilata di Gucci dei primi duemila, quando Tom Ford cambiava le regole del gioco e portava l’eccitazione nella moda.
Ma vent’anni dopo questi codici non funzionano più quanto allora perché i tempi, le donne e il modo di percepire i corpi è -grazie a Dio- cambiato.
Una bella collezione ispirata, non si sa come, alla poetessa anarchica Nancy Cunard che però sembra uscita dagli archivi del brand.
Molto YSL, ma molto poco contemporaneità.