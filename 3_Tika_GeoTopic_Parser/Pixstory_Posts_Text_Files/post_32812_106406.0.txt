Dopo la sconfitta in casa alla Segafredo Arena in gara-1 per 66-62, la Virtus Bologna si riscatta in gara-2 e, sempre sul parquet amico, batte 75-68 l'Olimpia Milano riportando in parità la serie. A decidere la partita soprattuto i break del georgiano Shengelia, autore alla fine di 22 punti, davanti agli 11 di Jaiteh e ai 10 di Belinelli. Milano risponde con un'ottima prova di Datome (11 punti) e con i canestri di Hall (16pt) e Shields (15pt) ma non basta. All'inizio il match aveva subito preso la via dell'Olimpia, che aveva chiuso con +6 il primo parziale, poi pareggiato a fine primo tempo sul 38 pari. Nella ripresa il match è rimasto equilibrato fino al quarto quarto, quando la Virtus ha piazzato il break decisivo. Domenica gara-3 sul parquet del Forum.