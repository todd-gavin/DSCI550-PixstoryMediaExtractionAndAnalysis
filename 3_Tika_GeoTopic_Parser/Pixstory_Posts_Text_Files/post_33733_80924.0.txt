In vista del match contro l’Empoli, Walter Mazzarri è tornato a parlare in conferenza stampa presentando la sfida, dopo la bella vittoria in casa dell’Atalanta nel turno precedente: l'Empoli è la rivelazione del campionato: noi l'abbiamo patita tantissimo, ma non dobbiamo pensare che la partita di domani sarà più semplice di quella di Bergamo. È la peggior partita che potesse capitarci ora: giocano bene, triplicano sempre, è una squadra forte e ben allenata, senza problemi di classifica. Ma non dobbiamo pensare che dopo l'Atalanta sia tutto in discesa, perché è proprio il contrario". 

Poi il tecnico dei rossoblu ha parlato di moduli, assenze e nuovi innesti: “Abbiamo diversi attaccanti che ci possono permettere bene di sviluppare il nostro gioco. È fondamentale averne tanti importanti in un calcio così atletico. Joao e Gaston possono tranquillamente coesistere, ma se la squadra me lo permette possiamo vedere anche tre attaccanti. Dipende tutto dallo stato di forma, dall'equilibrio e dal fare sempre un gol in più degli altri. Keita è tornato brillante e carico, anche dal punto di vista morale al gruppo: l'ho visto proprio felice, può essere una risorsa importante da qui alla fine. Obert non mi mette in difficoltà, anzi: ben vengano i giocatori che mi mettono in difficoltà, faccio le scelte dopo la domenica e dopo il lavoro settimanale. Finora è una scommessa vinta, è un titolare come gli altri. Lovato? Meglio non parlarne più, è già troppo al centro dell'attenzione. Ma è un discorso che vale per tutti".

Crediti foto: cagliaricalcio.com