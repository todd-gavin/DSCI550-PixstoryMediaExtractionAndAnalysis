Milan Skriniar è ad un passo dall'addio all'Inter e questa è ormai cosa certa. Quello che però rimane da decidere è dove si accaserà il difensore. La trattativa con il PSG sembrava ormai ai dettagli con l'Inter pronta a incassare una cifra compresa tra i 60 e i 65 milioni di euro più bonus e magari un giocatore come contropartita tecnica. Nelle ultime ore però sembrerebbe che il Chelsea sia tornato forte sul difensore slovacco. In attesa di capire se ci sarà un rilancio importante, l'irruzione dei londinesi è da segnalare e spaventa non poco i francesi.