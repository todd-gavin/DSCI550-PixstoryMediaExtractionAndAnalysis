Donatella Versace compare sulla cover di Vogue Italia e -finalmente- si prende tutto ciò che le spetta da vent’anni.
La Signora™️ della moda sarà sempre Miuccia Prada, ma a Donatella di fare la signora non frega minimamente.
L’eterna ragazza fan di Patty Pravo è riuscita a diventare riconoscibile ed icona almeno quanto la sua beniamina. Dopo aver preso in mano l’azienda nel 1997 in seguito all’assassinio del fratello ha proseguito la missione femminista del fratello inventando nuovi stilemi diventati istantaneamente dei nuovi classici.
Ha portato la maison di famiglia al suo zenit e l’ha venduta pur rimanendone il volto e la mente creativa.
Anzi, possiamo dire che da due anni a questa parte Versace-marchio è stato paradossalmente cucito addosso a Versace-Dona quasi questa vendita non ci fosse mai stata.
A Donatella delle critiche, nel caso ci fossero, interessa poco perchè i suoi sogni li ha realizzati ed è felice.