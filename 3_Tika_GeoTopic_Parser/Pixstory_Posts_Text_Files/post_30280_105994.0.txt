Boston vince 116-100 gara 3 contro Golden State e ritorna in vantaggio nelle NBA Finals. Il secondo successo dei Celtics nella serie arriva al termine di una partita dal copione simile alle precedenti e pi√π combattuta di quello che potrebbe suggerire il punteggio finale. I padroni di casa partono forte nel primo quarto, chiudendo in vantaggio di 11 punti, diventati poi 12 all'intervallo. Ancora una volta, i Warriors sono protagonisti di un grande terzo quarto, tanto da riuscire addirittura a portarsi in vantaggio prima della risposta di Boston che nell'ultimo quarto mette in mostra una difesa granitica lasciando gli avversari ad appena 11 punti realizzati in 12 minuti, con Robert Williams III protagonista. Celtics trascinati da Jayleen Brown (27 punti e 9 rimbalzi), Jayson Tatum (26+6+9 assist) e Marcus Smart (24+7). Per Golden State 31 punti di Steph Curry e 25 di Klay Thompson.