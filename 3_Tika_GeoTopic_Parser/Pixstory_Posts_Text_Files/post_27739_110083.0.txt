Novità per il Team Gresini. La squadra fondata dal compianto Fausto Gresini e adesso sapientemente guidata dalla moglie Nadia Padovani dopo la prematura scomparsa dell’ex pilota imolese, stroncato dal Covid-19, ha infatti ufficializzato la coppia di piloti per la prossima stagione di MotoGP. Al confermato Fabio Di 
Giannantonio, sarà affiancato infatti Alex Marquez, fratello minore del campionissimo Marc Marquez, negli ultimi anni in sella alla Honda. In uscita c’è dunque Enea Bastianini, primo leader del Mondiale MotoGP 2022, destinato a salire in sella a un’altra Ducati: l’opzione più plausibile sembra quella che lo vedrà affiancare Francesco Bagnaia nel team ufficiale di Borgo Panigale (Jack Miller ha infatti già firmato per la KTM), ma non è da escludere neppure l’opzione Pramac Racing. Vedremo…

Foto: Instagram gresiniracing