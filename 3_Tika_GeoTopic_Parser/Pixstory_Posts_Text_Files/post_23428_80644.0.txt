Un giornalista è stato assassinato a colpi di arma da fuoco ieri in Messico, ed è il quinto reporter ucciso in simili circostanze nel Paese dall'inizio di quest'anno, stando ad un conteggio dell'Afp su dati di Reporters Sans Frontieres.

Heber Lopez Vazquez, responsabile del sito di informazione Noticias Web nello stato meridionale di Oaxaca, è stato raggiunto da colpi di arma da fuoco mentre era nella sua auto, hanno riferito fonti giudiziarie al canale tv Milenio.

Due sospettati sono stati arrestati mentre tentavano di fuggire e sono state trovate anche le loro armi.

Non è ancora chiaro chi abbia ordinato il delitto.