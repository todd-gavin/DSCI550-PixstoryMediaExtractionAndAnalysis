La proposta lanciata da Magic Johnson è stata raccolta dalla NBA: il numero 6 indossato da Bill Russell, recentemente scomparso, lungo tutta la sua carriera verrà ritirato dalla lega professionistica americana. Una decisione inedita per la NBA, mentre in America è già stata adottata dalla MLB e dalla NHL. I 25 giocatori che nella scorsa indossavano la maglia numero 6 nella scorsa stagione, tra cui LeBron James, potranno continuare a utilizzare il loro numero, ma non verranno più assegnate nuove maglie con il 6. I tributi a Russell, 11 volte campione NBA con i Boston Celtics, non finiscono qui: un omaggio sarà inserito sulla spalla destra di tutte le divise durante la prossima stagione e un logo con quadrifoglio e numero 6 sarà visibile su ogni campo di gioco.