La nona tappa del Giro d'Italia 2022 prevedeva l'arrivo in salita sul Blockhaus, con pendenze medie dell'8,4% e picchi del 14%. A vincere lo sprint a ranghi ristretti è stato l'australiano Jai Hindley, che ha regolato Romain Bardet e Richard Carapaz. Nella top6 anche Landa, Almeida e Pozzovivo. Vincenzo Nibali è arrivato a 34”, mentre la maglia rosa Juan Pedro Lopez ha perso terreno a 8 km dal traguardo dopo un contatto nel gruppo, ma ha conservato la leadership arrivando con un ritardo di 1'46”. Ritardi pesanti per Yates e Ciccone. Ora, in classifica generale ha 12” di vantaggio su Almeida e 14 su Bardet. Domani giorno di riposo, si riparte martedì con la Pescara-Jesi.