Anche l’Italia ora potrà vantare il primo progetto green per le lenti a contatto giornaliere “Plastic Neutral” (1,2).  A dare l’annuncio è CooperVision, una delle principali aziende produttrici di lenti a contatto, orgogliosa di offrire una soluzione sostenibile e semplice per tutti i consumatori e gli ottici.

L’iniziativa è resa possibile grazie alla partnership siglata a livello globale con Plastic Bank®, un'impresa sociale che costruisce ecosistemi di riciclo etico nelle comunità costiere.
“Come molte altre realtà aziendali, CooperVision sta percorrendo la strada della sostenibilità. Negli ultimi anni, abbiamo costruito una solida realtà in termini di produzione e operazioni sostenibili, focalizzandoci sulle aree in cui possiamo avere il maggiore impatto. La plastica gioca un ruolo determinante per la sicurezza, protezione e la sterilizzazione delle nostre lenti a contatto, – spiega Andrea MILLETTI, Country Manager di CooperVision Italia – ed è importante per noi anche come viene gestita questa plastica. L’impegno di rendere tutte le nostre lenti a contatto giornaliere in Italia “Plastic Neutral” (1,2) è un'azione innovativa in più che si somma all'approccio olistico sostenibile di CooperVision, con l’opportunità di avere un impatto positivo per i nostri oceani e per tutti.”