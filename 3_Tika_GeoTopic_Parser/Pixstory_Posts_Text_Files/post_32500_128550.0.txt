Resta un solo italiano in lizza nel Master 1000 di Cincinnati, ed è Jannik Sinner. L'altoatesino ha superato 7-5 3-1 il serbo Miomir Kecmanovic che si è ritirato nel corso del secondo set per infortunio. Niente da fare invece per un generosissimo Fognini, che dopo aver giocato a pari livello con il top ten russo Andrey Rublev per i primi due set, finiti in parità 6-7 7-6, ha poi ceduto nel terzo per 6-2. Ora Sinner se la vedrà con il canadese Felix Auger Aliassime per un posto nei quarti. Avanzano quasi tutte le teste di serie: Medvedev (1), Nadal (2), Alcaraz (3), e Tsitsipas (4), mentre Ruud (5) viene sorprendentemente eliminato dal campione studentesco NCAA Ben Shelton (che aveva fatto fuori Sonego ieri) per 6-3 6-3. Fuori anche Kyrgios, superato 6-3 6-2 da Fritz, e Hurkacz, battuto 7-6 6-7 6-2 da Isner.