Anche in Lombardia la criminalità continua affondare radici in un terreno fertile di opportunità per il proliferare di reati nei confronti di ambiente e animali. Il quadro aggiornato delle storie e dei numeri dell'illegalità ambientale nella nostra regione sarà presentato giovedì 9 giugno dalle 10.30 alle 13 a Milano a Cascina Nascosta, in Parco Sempione. L’evento sarà l’occasione per parlare dei dati salienti del Rapporto Ecomafia 2021 realizzato da Legambiente sui dati frutto dell’attività svolta da forze dell’ordine, Capitanerie di porto, magistratura, Sistema nazionale per la protezione dell’ambiente.