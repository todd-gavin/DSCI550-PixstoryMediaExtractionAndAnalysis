La Salernitana riporta in Italia Krzysztof Piatek. La conferma è arrivata dalla società campana, anche se mancano gli ultimi ritocchi all'accordo raggiunto con l'Herta Berlino. I due club avevano già un'intesa di massima lo scorso luglio, ma allora non si concretizzò. Piatek dovrebbe arrivare con la formula del diritto di riscatto, mentre l'alto stipendio del giocatore - sui 3,5 milioni di euro - verrà in parte pagato ancora dai tedeschi. Negli scorsi anni, Piatek ha giocato in serie A vestendo le maglie di Genoa, Milan e Fiorentina.