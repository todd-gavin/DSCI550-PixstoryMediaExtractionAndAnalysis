Perso Lewandowski il Bayern Monaco non ingaggerà come sostituto Cristiano Ronaldo. Lo ha confermato il direttore sportivo Salihamidzic ai microfoni di Sport1: "Ho molto rispetto per Cristiano Ronaldo, per i suoi successi e la sua carriera. Ma ribadisco che non era e non è un obiettivo per noi".

I motivi sono diversi per cui il club tedesco non è interessato al 5 volte Pallone d'Oro. Su tutti c'è la politica adottata dal club negli ultimi anni: niente super ingaggi per gli over 30 e Cr7 di anni ne ha 37 e il suo stipendio negli ultimi anni è oscillato dai 20 ai 30 milioni di euro netti a stagione.

In ultimo la rosa del Bayern Monaco, nonostante la mancanza di Lewandowski, è altamente competitiva in attacco. Con Leroy Sané, Kingsley Coman, Thomas Muller, Serge Gnabry che ha appena rinnovato e il nuovo arrivo Sadio Mané il tecnico Nagelsmann  avrà l'imbarazzo della scelta.