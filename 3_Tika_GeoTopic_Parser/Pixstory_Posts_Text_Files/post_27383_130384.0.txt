Serie A: il Napoli travolge il Monza, Milan bloccato dall’Atalanta

È solo la seconda domenica del campionato di calcio di Serie A 2022/2023 ma non mancano le sorprese. Nei match di oggi, il Napoli continua a correre e dare spettacolo, con un secco 4-0 casalingo al Monza di Silvio Berlusconi. Stecca invece il Milan, impegnato nella difficile sfida esterna contro l’Atalanta: i rossoneri sono stati fermati sull’1-1 dai bergamaschi. Gli altri due match di giornata hanno poi visto il pareggio a reti bianche nel derby toscano tra Empoli e Fiorentina, e l’1-1 tra Bologna e Verona. Domani si chiude con Roma-Cremonese e Sampdoria-Juventus.

Foto: Instagram @officialsscnapoli