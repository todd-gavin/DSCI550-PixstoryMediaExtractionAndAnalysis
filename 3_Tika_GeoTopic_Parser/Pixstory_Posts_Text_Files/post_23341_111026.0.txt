L’amministrazione locale del Cairo, capitale egiziana, ha dato ordine di distruggere le famose awamat, le case galleggianti sul Nilo.

Attrazione turistica, sfondo scenografico di romanzi e film, dall’800 sono parte della città. 
‘Chiacchiere sul Nilo’ del romanziere premio Nobel Nagib Mahfouz è forse il romanzo più noto ambientato in una di queste case.

Ora, con la scusa di promuovere un progetto di riqualificazione totale il governo cittadino vuole sbarazzarsi di questo quartiere galleggiante per creare una nuova zona commerciale. Gli abitanti protestano ma le demolizioni sono già cominciate.