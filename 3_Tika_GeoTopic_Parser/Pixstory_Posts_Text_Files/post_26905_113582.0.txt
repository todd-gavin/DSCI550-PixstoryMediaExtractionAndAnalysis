Maria Grazia Chiuri, da Dior, fa la stessa collezione da ormai 5 anni. Quello che cambia ogni stagione è lo storytelling che ci appiccia sopra. Costruisce attorno a abiti in tulle e rivisitazione di bar jacket ricamate un senso diverso ogni volta come se le persone non si accorgessero che i tagli e i colori sono sempre gli stessi. Questa volta decide, con una mossa strategica adatta alla tv del dolore di Barbara d’Urso di parlare dell’Ucraina. Aiutata dall’artista Olesia Trofymenko che ha collaborato con la maison per la creazione dei ricami e la decorazione della venue ha finto così che questa couture avesse qualcosa di diverso da dire, o meglio, che avesse qualcosa da dire.
Ma si tratta di abiti dal sapore folkloristico e giacche strutturate da istitutrice novecentesca che non parlano del mondo in cui viviamo, tantomeno della situazione in Ucraina.