Sono Simone Deromedis (skicross) e Dominik Windisch (Biathlon) gli azzurri più bravi nella terz'ultima giornata di gare delle olimpiadi invernali cinesi. Il giovane freestyler ha vinto la small final della gara maschile di Ski-Cross, arrendendosi in semifinale solo a due mostri sacri della categoria come Alex Fiva (poi argento) e Sergey Ridzik (bronzo). L'oro è andato allo svizzero Ryan Regez. Nella mass-start del Biathlon, invece, bella gara per Windisch che nonostante una caduta nelle fasi iniziali, giunge al traguardo non distante sul podio. La medaglia d'oro è andata al norvegese Johannes Boe, al quarto alloro pesante a Pechino. Brutta gara, invece, per Dorothea Wierer, che con otto errori chiude solo 22° nella mass start femminile. Oro per la francese Justine Braisaz-Bouchet.