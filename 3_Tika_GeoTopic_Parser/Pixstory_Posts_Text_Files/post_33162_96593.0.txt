Un giorno che doveva essere festoso per la Ferrari si è tramutato nella delusione più totale. Carlos Sainz è finito sulla ghiaia, toccato dalla McLaren della Ricciardo alla prima curva. Charles Leclerc, nonostante una partenza non perfetta, era tornato in terza posizione e stava lottando con Sergio Perez per la seconda quando è finito a muro, riuscendo fortunosamente a ripartire fino a raggiungere il sesto posto finale. La gara è stata dominata da Max Verstappen, che ora in classifica segue il monegasco a 27 punti di distanza. Sul podio con lui il compagno di team Perez e Lando Norris con la McLaren. Quarto Russell davanti a Bottas. Un irriconoscibile Hamilton su Mercedes è finito fuori dalla zona punti.