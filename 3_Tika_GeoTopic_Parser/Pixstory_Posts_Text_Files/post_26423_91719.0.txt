La multinazionale del lusso Kering ha versato all'erario oltre 186 milioni di euro per tasse evase dalla controllata italiana Bottega Veneta nel periodo compreso tra il 2012 e il 2019. Lo rende noto il procuratore facente funzione di Milano, Riccardo Targetti, evidenziando che il gruppo proprietario del noto brand di moda italiano ha definito «la propria posizione con il fisco italiano, mediante accertamento con adesione, versando nelle casse dell'erario la somma di 186.778.639 euro a titolo di maggiori imposte dovute, sanzioni e interessi».

La multinazionale francese ha deciso di sanare la propria posizione con il Fisco italiano dopo che le indagini del Nucleo di polizia economico-finanziaria della Guardia di finanza hanno fatto emergere: «L'esistenza e l'operatività in Italia di una stabile organizzazione occulta di una società di diritto elvetico, operante come polo commerciale e distribuitivo all'interno di Kering noto gruppo multinazionale, leader nel settore del lusso e proprietario di importanti brand di lusso.

https://www.mffashion.com/news/livestage/kering-versa-al-fisco-186-milioni-per-bottega-veneta-202204011603416142