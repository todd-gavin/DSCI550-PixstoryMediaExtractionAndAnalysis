La malaria è uno dei maggiori responsabili della morte dei bambini al di sotto dei 5 anni. Nel 2020, circa mezzo milione di bambini, soltanto in Africa, è morto a causa della malaria, ovvero 1 bambino al minuto. 
Secondo i dati dell’OMS, oltre 30 paesi presentano aree con una trasmissione moderata o elevata della malaria, dove il vaccino potrebbe fornire una protezione aggiuntiva contro la malaria a più di 25 milioni di bambini ogni anno.  
Il vaccino per la malaria RTS,S è il risultato di 35 anni di ricerca e sviluppo ed è il primo vaccino mai realizzato contro una malattia parassitaria.  

to la prima finestra di richiesta per il sostegno di Gavi al lancio del vaccino contro la malaria", ha dichiarato il dottor Seth Berkley, CEO di Gavi, l'Alleanza per i Vaccini. "Grazie al lavoro di approvvigionamento dell'UNICEF, ora abbiamo maggiori certezze sulle forniture e possiamo fare un passo avanti verso la distribuzione di questo vaccino salvavita alle persone che nehanno più bisogno. Con l'aumento della produzione nel tempo, speriamo che l'incremento dei volumi porti anche a prezzi più sostenibili e più bassi". 
Questo risultato è il culmine di 18 mesi di intensa preparazione e consultazione con l'industria e i partner. In qualità di maggiore acquirente di vaccini al mondo, l'UNICEF ha accelerato le azioni per concludere le trattative di approvvigionamento, per garantire che non ci siano ritardi nell'assicurare le forniture disponibili del vaccino contro la malaria per aiutare a proteggere i bambini vulnerabili. Si prevede che la domanda di vaccino contro la malaria sarà elevata nei Paesi colpiti. Come per ogni nuovo vaccino, l'offerta sarà inizialmente limitata e aumenterà nel tempo, man mano che la capacità produttiva raggiungerà il livello richiesto. Con l'aumento dei volumi, i costi per dose dovrebbero diminuire. Sono già in corso piani per incrementare la produzione, anche attraverso il trasferimento di tecnologia, in modo che ogni bambino a rischio abbia un giorno l'opportunità di essere immunizzato contro questa malattia mortale.