https://bengali.nenow.in/westbengal/opposition-attack-municipal-chairman-over-reaction-against-partha-chaterjee-in-west-bengal/
পশ্চিমবঙ্গের প্ৰাক্তন মন্ত্ৰী পার্থ চট্টোপাধ্যায় প্রসঙ্গে বিস্ফোরক মন্তব্য করলেন তৃণমূল (TMC) পরিচালিত নিউ ব্যারাকপুর (New Barrackpur) পুরসভার চেয়ারম্যান। দলীয় এক সভায় প্রবীর সাহা জানান, চায়ের দোকানে তোলপাড় করে লাভ নেই। পার্থ চট্টোপাধ্যায় অন্যায় করেছেন তৃণমূল তাঁকে কেটে বাদ দিয়ে দিয়েছে। শরীরের কোনও অংশে ক্যান্সার হলে কেটে বাদ দিয়ে দিতে হয়।
তাঁর এই মন্তব্য ঘিরে তোলপাড় এখন পশ্চিমবঙ্গের রাজ্য রাজনীতি। প্রবীর সাহা যে দলের নেতা, সেই তৃণমূলের রাজ্য সম্পাদক তথা মুখপাত্র আবার তাঁর মন্তব্যে নারাজ।
কুণাল ঘোষকে এই বিষয়ে প্রশ্ন করা হলে তিনি খানিকটা রসিকতার সুরে বলেন, তিনি অঙ্কোলজিস্ট বা ক্যান্সার বিশেষজ্ঞ নন। তাই এই বিষয়ে তিনি কোনও মন্তব্য করবেন না।