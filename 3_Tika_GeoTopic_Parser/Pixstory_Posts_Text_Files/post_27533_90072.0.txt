Il tecnico del Bologna, Sinisa Mihajlovic, dovrà di nuovo affrontare un percorso di cure per sconfiggere una seconda volta la malattia. A due anni e mezzo dalla prima diagnosi di leucemia, l’ex calciatore di Lazio e Inter ha scoperto l’insorgenza di alcuni campanelli d’allarme che potrebbero portare alla ricomparsa della malattia
dopo il trapianto di midollo osseo. In una conferenza stampa convocata improvvisata, l’allenatore serbo ha dunque ufficializzato la necessità di fermarsi ancora, per sottoporsi a delle cure preventive che potrebbero stoppare sul nascere una ricaduta: “Questa volta non entrerò in tackle come due anni e mezzo fa, ma 
giocherò di anticipo. Si vede che questa malattia è coraggiosa per avere ancora voglia di tornare ad affrontare uno come me. Ma va bene, sono qui e se non gli è bastata la prima lezione, gliene daremo un’altra”. Sinisa sarà ricoverato al Sant’Orsola la prossima settimana e sarà probabilmente costretto a saltare alcune partite di Serie A. 

Foto: Instagram sinisamihajlovic_