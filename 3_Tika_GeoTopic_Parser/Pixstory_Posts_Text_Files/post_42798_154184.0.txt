सांसद ने किया बचाव  
हाल ही में सांसद किरण और पंजाब के मुख्य भगवंत मान का एक वीडियो इंटरनेट मीडिया पर खूब वायरल हुआ।कुछ शरारती लोगों ने इसे एडिट करके गाने के साथ खूब वायरल किया।जिस पर जवाब देने के लिए खुद सांसद किरण खेर को आगे आना पड़ा।यह वीडियो 28 सितंबर का है जब चंडीगढ़ एयरपोर्ट का नाम बलिदानी भगत सिंह के नाम पर रखा गया और एयरपोर्ट पर कार्यक्रम आयोजित हुआ था।वायरल वीडियो में मुख्यमंत्री मान से थोड़ी देर बातें करने के बाद सांसद किरण खेर एक्सप्रेशन देते हुए मुंह पर अचानक से मास्क लगाने लग जाती हैं।इंटरनेट पर वायरल वीडियो में यह अफवाह फैलाई गई कि सीएम मान के कारण सांसद किरण खेर ने मास्क लगाया।जिस पर सांसद किरण खेर ने आपति जताते हुए कहा कि उन्होंने ऐसा कमज़ोर इम्युनिटी के चलते किया,न कि सीएम मान के कारण।किरण खेर ने ट्वीट करते हुए लिखा पंजाब के माननीय मुख्यमंत्री भगवंत मान जी का मुझसे बातें करने का वीडियो सोशल मीडिया पर वायरल हो रहा है।वीडियो देखना तब दुर्भाग्यपूर्ण है जब इसे लेकर यह कहा जा रहा है कि उन्होंने मुख्यमंत्री भगवंत मान के चलते मुंह पर मास्क लगाया।जबकि ऐसा नहीं है।उन्होंने लोगों से कहा कि वह सीएम मान के प्रति आपत्तिजनक अपमानजनक टिप्पणी न करें| भले ही भगवंत मान जी किसी और पार्टी के हैं लेकिन गरिमा उनकी भी है, उसका ध्यान रखा चाहिए