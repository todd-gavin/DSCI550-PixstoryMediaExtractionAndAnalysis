Cristiano Ronaldo sta diventando un vero e proprio caso al Manchester United. Il portoghese, dopo numerosi mal di pancia da quando è tornato alla corte dei Red Devils, era infatti assente tra i ventuno giocatori al Lowry Hotel che hanno poi preso parte alla super sfida
con i rivali cittadini del Manchester City. Ufficialmente il club parla di problemi fisici in una nota, ma l’entità dell’infortunio è in realtà sconosciuta e viene da chiedersi come possa mancare un giocatore come Cristiano Ronaldo in una partita tanto importante come il derby cittadino più sentito d’Inghilterra. Una sua permanenza anche l’anno prossimo in ogni caso pareva già difficile e ora sembra quasi impossibile.