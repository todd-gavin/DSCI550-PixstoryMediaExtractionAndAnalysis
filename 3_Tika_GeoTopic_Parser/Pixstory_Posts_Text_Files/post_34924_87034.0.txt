L'attesa di vedere il Psg in campionato dopo la sconfitta in Champions League era tanta. Oggi i parigini sono scesi in campo alle 13 contro il Bordeaux e hanno vinto 3-0, ma quello che è avvenuto al Parco dei Principi da parte dei tifosi è qualcosa di più:i giocatori infatti sono stati fischiati, in particolare Neymar, Messi e l'allenatore Pochettino. Applausi, e tanti, per Mbappe che, al 24', sblocca anche la partita che sa di beffa visto che in classifica il Psg ha 15 punti di vantaggio sul Nizza secondo.

I fischi non mandano in tilt la squadra, anzi è Neymar nella ripresa a raddoppiare, mentre è di Paredes il 3-0. E nel finale c'è anche tempo per un palo di Messi, ancora a quota 2 reti da inizio campionato. Per Donnarumma si è trattato di un pomeriggio da spettatore.

PSG-BORDEAUX 3-0

RETI: 24' Mbappé (P), 52' Neymar (P), 61' Paredes (P). 

PSG (4-3-3) - Navas; Hakimi (88' Kehrer), Marquinhos, Kimpembe, Nuno Mendes (84' Diallo); Paredes, Danilo, Wijnaldum (88' Diallo); Neymar, Messi, Mbappé. All.: Pochettino.

BORDEAUX (3-4-2-1) - Poussin; Gregersen, Marcelo, Ahmedhodzic; Kwateng, Guilavogui, Onana (68' Ignatenko), Hwang (80' Niang); Oudin (69' Mensah), Adli (81' Dilrosun); Elis (68' Mara). All.: Guion.