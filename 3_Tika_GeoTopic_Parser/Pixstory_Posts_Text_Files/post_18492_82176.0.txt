Il presidente della Figc, Gabriele Gravina, ha rivolto un appello al ministro della Salute affinché venga aumentata la capienza degli stadi al 100%, senza dover porima passare dallo step che sta per essere approvato del 75%. Non solo per una questione economica, ma anche di buon senso. "Noi chiediamo subito il 100% di capienza degli stadi, senza passare per il 75% a fine febbraio. Fra 75 e 100 cambia poco, abbiamo rivolto questo appello al Ministro della Salute Roberto Speranza e al CTS. Abbiamo allegato nella nostra richiesta anche alcune informazioni che riguarda il fatto che diverse persone si sono vaccinate proprio per andare allo stadio", ha spiegato Gravina.

Ha poi proseguito il numero uno della Figc parlando dei ristori e dei ripetuti 'no' ricevuti dal Governo: "Non li chiederò più perché è mortificante sentirmi dire sempre no. Noi vogliamo che il calcio sia trattato come tutti gli altri settori, per esempio sulla tutela del diritto d’autore in linea con tutti gli altri Paesi. Ogni anno vengono raccolti per le scommesse sportive dai 13 ai 15 miliardi".