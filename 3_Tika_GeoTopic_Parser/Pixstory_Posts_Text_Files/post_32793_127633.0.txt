Nella penultima giornata degli europei di ciclismo su pista in corso di svolgimento a Monaco di Baviera nell'ambito dei campionati europei multi-sport, la protagonista di giornata è Rachele Barbieri, che vince l'oro nell'omnium attaccando nel finale e superando la francese Copponi di 3 punti e la polacca Pikulik di 7. Altre due medaglie per l'Italia, l'argento di Simone Consonni, che per soli due punti è stato beffato dal francese Grondin nella stessa gara al maschile, e l'inatteso argento del ventenne Matteo Bianchi nel km lanciato, beffato solo dal francese Landerneau per circa un decimo di secondo.