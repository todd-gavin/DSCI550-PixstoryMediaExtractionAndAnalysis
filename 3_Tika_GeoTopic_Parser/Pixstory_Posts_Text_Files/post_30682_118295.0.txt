La Juventus ha vinto per 2-0 il match disputato a Las Vegas contro i messicani del Chivas. A realizzare le due reti sono stati due ragazzi dell'Under 23 aggregati alla prima squadra, Da Graca e Compagnon. L'allenatore Massimiliano Allegri ha schierato subito i nuovi arrivi Di Maria, Pogba e Gatti, mentre sono rimasti a riposo Bonucci, Vlahovic e McKennie. Nonostante il Chivas sia in piena forma campionato, avendo già disputato quattro turni, la Juventus ha imposto subito la propria superiorità tecnica, sbloccando il risultato al 10' con Da Graca, schierato al posto di Vlahovic. Molto buona l'intesa in campo tra Di Maria e Pogba. Nella ripresa, Allegri inserisce altri cinque giocatori dell'Under 23 oltre al debuttante Bremer. Perin difende il vantaggio con una bella parata, poi il raddoppio di Compagnon chiude la partita.