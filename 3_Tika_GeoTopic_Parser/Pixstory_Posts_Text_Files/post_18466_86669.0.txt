Alla quarta votazione è stato trovato il sostituto di Paolo dal Pino come nuovo presidente della Lega Calcio. E' stato eletto Lorenzo Casini, professore ordinario di diritto amministrativo e capo di gabinetto del ministero della Cultura. Sono state 11 le preferenze su 20, con 8 schede bianche.

In lizza per la carica di numero uno della Lega Calcio c'erano anche Andrea Abodi, presidente dell'Istituto Credito Sportivo e già numero uno della Lega Serie B, l'economista Lorenzo Bini Smaghi e Mauro Masi, ex direttore generale della Rai e attuale presidente di Consap.