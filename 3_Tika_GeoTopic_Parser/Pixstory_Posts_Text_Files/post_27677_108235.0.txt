Alla fine, la Ferrari ha deciso. Dopo la penalità di 10 posizioni commissionata dalla Fia all’indirizzo di Charles Leclerc per la sostituzione della centralina elettronica, gli ingegneri di Maranello hanno deciso di cambiare ancora tutta la power unit nella mattinata prima delle prove libere 3 del GP Canada 2022. Una scelta stavolta non dettata dalle rotture meccaniche ma da una strategia che permetterà al monegasco di avere 
tante componenti praticamente nuove da gestire nelle prossime gare, scongiurando l’imminente pericolo di altre penalizzazioni in griglia. Il prezzo da pagare sarà però l’obbligo di partire dal fondo dello schieramento: così facendo la rossa sacrificherà la gara di Montreal con Leclerc ma avrà praticamente due motori freschi da ruotare nelle prossime gare. 

Foto: Instagram scuderiaferrari