Dopo essere uscito anzitempo dal posticipo che la Juventus ha perso contro l'Inter, Manuel Locatelli questa mattina è stato sottoposto ad alcuni accertamenti radiologici presso il J Medical. Brutte notizie: per il centrocampista ex Sassuolo confermata la lesione di primo grado del legamento collaterale mediale del ginocchio destro.

Lo stop sarà di circa un mesetto. Il tutto a un paio di settimane dalla positività ai test anti Covid che lo avevano tenuto a casa in isolamento dal giorno dopo la brutta sconfitta in Champions League contro il Villareal.