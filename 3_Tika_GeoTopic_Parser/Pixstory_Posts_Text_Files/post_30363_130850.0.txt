Brutte notizie dall'infermeria per l'Atalanta: gli esami hanno evidenziato una frattura composta al perone per Djimsiti, colpito duro da Origi nel finale del match giocato ieri contro il Milan. Il giocatore svizzero-albanese dovrà star fuori circa due mesi, rendendo difficile la situazione per la difesa dei bergamaschi, già colpita dallo stop imposto dall'antidoping a Palomino. A questo punto non si esclude di ricorrere al mercato per aggiungere un nuovo giocatore alla rosa guidata da Gian Piero Gasperini.