Nei giorni scorsi, l’ufficialità del ritorno di Romelu Lukaku ha dato un bel boost al mercato dell’Inter. La Juventus, in attesa di conoscere la prossima destinazione di Paulo Dybala – conteso proprio da Milan e Inter – non vuole essere da meno. E, dopo settimane di tira e molla con gli agenti del calciatore, sembra ormai essere arrivata all’accordo con Angel Di Maria. Il talentuoso argentino è ancora in vacanza a Ibiza ma, secondo quanto riportato da La Gazzetta Dello Sport, già nella prossima settimana sarà a Torino per le visite mediche che preannunceranno l’ingaggio a titolo definitivo. Il 34enne nato a Rosario si è liberato a parametro zero dopo aver portato a termine il suo contratto con il Paris Saint-Germain, squadra in cui ha militato dal 2015.

Foto: Instagram angeldimariajm