Non accenna a fermarsi l'emergenza infortuni in casa Atalanta. Ì bergamaschi, dopo aver perso Toloi in avvio della sfida di Europa League contro il Bayer Leverkusen, dovranno rinunciare ad altri due pezzi da 90 della propria batteria. Si fermano infatti sia il match-winner di Leverkusen Jeremy Boga per un problema ad un ginocchio e Ruslan Malinovskyi, fermo invece per una gastroenterite. Spazio dunque dal 1' di gioco a Matteo Pessina sulla trequarti, mentre in avanti Gasperini lancerà molto probabilmente Mario Pasalic insieme a Luis Muriel.