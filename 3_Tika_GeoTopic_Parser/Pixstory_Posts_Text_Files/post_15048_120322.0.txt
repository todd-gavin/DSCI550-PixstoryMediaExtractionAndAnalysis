Molti turisti potrebbero trovarsi in difficoltà durante i loro spostamenti estivi, soprattutto in Spagna, meta di molti vacanzieri. Il sindacato Uso, che rappresenta il personale di cabina della compagnia low cost Ryanair, ha annunciato scioperi per quattro giorni settimanali (dal lunedì al giovedì), a partire dall’8 agosto fino addirittura al 7 gennaio. A questo si aggiunge l’agitazione dei piloti di Easyjet con base nella Penisola iberica che minacciano nove giorni di astensione dal lavoro il prossimo mese (queste le date a rischio: 12-14, 19-21 e 27-29 agosto). Anche in Germania i piloti della compagnia di bandiera sono sul piede di guerra: chiedono aumenti salariali e minacciano di lasciare gli aerei fermi in pista se non si troverà un accordo. Simile la situazione anche in GB, dove presto potrebbero essere indetti scioperi dei piloti, che si stanno incontrando proprio in questi giorni per decidere come agire. Un accordo invece sembra già essere stato siglato fra BA e personale di terra. Quello che sembra chiaro al momento, è che chi deve volare dovrà armarsi di pazienza e prepararsi a qualche eventuale inconveniente