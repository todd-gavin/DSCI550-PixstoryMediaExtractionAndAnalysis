Vault, lo spazio online in continua evoluzione concepito dal Direttore Creativo di Gucci Alessandro Michele come luogo di perenni esperimenti estende la sua investigazione di territori ancora inesplorati del lusso attraverso un’evoluzione multidimensionale: parte dalla presenza di preziosi articoli della Maison fino ad arrivare a incursioni nel metaverso, in linea con una filosofia che vuole stimolare incessanti conversazioni tra passato, presente e futuro.
                                                                                   Nello spirito di un concept store, sugli scaffali virtuali di Vault, che fin dall’inizio propongono rari oggetti vintage Gucci accanto a creazioni di designer di oggi, saranno infatti accolti articoli di marchi prestigiosi cari ad Alessandro Michele, con capsule collection esclusive o attraverso un’accurata scelta di pezzi. Uno dei primi marchi a creare una selezione di prodotti in edizione limitata per Vault è la Maison belga Delvaux, la più antica azienda di pelletteria di lusso, fondata nel 1829. Ma anche Charvet, la camiceria più antica del mondo, fondata nel 1838 in Place Vendôme a Parigi.
Ma anche brand come ERL, Wales Bonner, Martine Rose e Vans, che si andranno ad affiancare alle griffe già ospiti come Collina Strada, Cormio, RUI e Rave Review.
Vault continuerà a introdurre drop mensili di pregiati articoli vintage, esclusive capsule collection che si susseguiranno a intervalli regolari, collaborazioni speciali e nuovi brand.
In sintonia con il suo ethos altamente innovativo, Vault riveste un ruolo pionieristico nell’attestare la presenza di Gucci nel metaverso, adottando alcuni progetti basati sulle criptovalute, come i lanci di NFT SUPERGUCCI in partnership con SUPERPLASTIC. Vault, inoltre, è sulla piattaforma Discord per stimolare conversazioni con la community riguardo il futuro di questo spazio sperimentale.
Un’immersione nel flusso della contemporaneità!