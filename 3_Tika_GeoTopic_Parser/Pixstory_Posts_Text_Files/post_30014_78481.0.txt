È morto Maurizio Zamparini. l’ex vulcanico patron del Palermo Calcio e prima ancora del Venezia, 80 anni. A Zamparini resterà - per sempre - legata la migliore pagina della Palermo calcistica: la cavalcata dalla serie C alla A, la qualificazione alla Coppa Uefa e quella in Champions sfumata per un soffio. E poi i tanti talenti scoperti, valorizzati nella squadra rosanero e poi diventati campioni. Dai sei campioni del mondo azzurri del 2006 - Barzagli, Grosso, Toni, Sirigu, Barone, Zaccardo - a Lamberto Zauli, detto lo Zidane rosanero. E ancora: Corini, Miccoli, Pastore, Cavani, Ilicic, Sorrentino, Nocerino, Liverani, Bresciano, Balzaretti, Amauri, Dybala, Vasquez, Belotti, Nestorovski.
Era considerato un “mangia allenatori”, in alcune stagioni è riuscito ad alternarne anche 5 in un solo campionato.
Ma era anche un “generoso” ed un appassionato di calcio che, a volte, ha ecceduto inimicandosi il “sistema”.
La sua parobola al Palermo finì male perché la società è stata dichiarata fallita dal Tribunale. Ma i tifosi del Palermo non dimenticheranno il dopo successo con il West Ham nella Europa League 2006-2007 e la finale di Coppa Italia, persa contro l’Inter nel 2011