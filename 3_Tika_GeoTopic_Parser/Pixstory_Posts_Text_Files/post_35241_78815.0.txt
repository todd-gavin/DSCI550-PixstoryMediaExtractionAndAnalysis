Gleison Bremer ha rinnovato questa mattina il suo contratto che lo lega al Torino fino al 2024. Il difensore brasiliano è ormai uno dei migliori giocatori nel suo ruolo e il suo rendimento conferma quanto sia diventato importante per i granata. Le sue prestazioni non sono dunque passate inosservate agli occhi dei tanti top club italiani ed europei che hanno così iniziato ad interessarsi al difensore, cercando qualche agevolazione visto il contratto in scadenza tra poco più di un anno. Così però non è stato perché il rinnovo permetterà al Presidente Urbano Cairo di gestire come vuole le trattative per la cessione del calciatore. Non solo: le indiscrezioni parlano anche di un aumento di stipendio di circa 1,8 milioni per Bremer. A giugno però prepariamoci a vederlo quasi sicuramente partire per indossare un’altra casacca.