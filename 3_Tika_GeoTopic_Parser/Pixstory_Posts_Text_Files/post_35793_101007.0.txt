“Gli azzurri preparano il match contro lo Spezia in programma domenica allo Stadio Picco alle ore 12:30 per l'ultima giornata di Serie A. La squadra dopo una prima fase di attivazione e torello ha svolto partita a tema a campo ridotto ed esercitazione di possesso palla. A chiusura di sessione partita a campo ridotto. Di Lorenzo ha effettuato lavoro di prevenzione in piscina. Osimhen lavoro di prevenzione in palestra. Lozano è rientrato anticipatamente in Messico in quanto mei prossimi giorni si sottoporrà a intervento chirurgico alla spalla destra infortunata nell’impegno con la Nazionale lo scorso 3 febbraio". Questo il comunicato ufficiale diramato questa mattina dal Napoli in merito alle condizioni del suo giocatore Hirving Lozano. Il messicano termina dunque qui la sua stagione con la maglia azzurra ed è già tornato in Messico per operarsi alla spalla.