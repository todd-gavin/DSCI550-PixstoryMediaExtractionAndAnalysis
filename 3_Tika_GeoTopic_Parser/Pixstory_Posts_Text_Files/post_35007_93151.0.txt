L’eliminazione anzitempo di Daniil Medvedev dal torneo di Miami ha lasciato invariata la prima posizione del ranking Atp. Primo, nonostante non giochi ormai da un bel po’, resta Novak Djokovic che però vede il tennista russo a soli 10 punti di distanza, davvero un’inezia. Però per il momento primeggia per la 365esima settimana, con una “pausa” di appena tre settimane, quelle in cui Medvedev lo aveva superato. Dietro di loro il tedesco Alexander Zverev, che precede lo spagnolo Rafael Nadal. Nonostante passino gli anni, lo spagnolo è in Top 10 da 864 settimane consecutive.

Prima di Matteo Berrettini, che al momento è in sesta posizione ma salterà tre tornei prestigiosi come Montecarlo, Madrid e Roma, c’è Stefanos Tsitsipas in quinta posizione. Si fa strada Casper Ruud (settimo) che ha diminuito la distanza dall’italiano a 565 punti. 

Perde punti Jannik Sinner, uscito dalla Top 10 e arrivato al dodicesimo posto, a 386 punti dal britannico Norrie.