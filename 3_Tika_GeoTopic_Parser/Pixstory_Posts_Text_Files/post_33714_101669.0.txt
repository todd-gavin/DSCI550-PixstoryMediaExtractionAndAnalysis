Nella serata di venerdì, il PSG ha comunicato sui propri canali ufficiali che Angel Di Maria non sarà parte della rosa della prossima stagione, omaggiando così l’argentino con una lettera d’addio.

Ora, per l’ex Real Madrid si aprono le porte del futuro: in prima linea, c’è la Juventus con cui ormai l’accordo sarebbe veramente ad un passo. I bianconeri, infatti, dopo l’addio di Dybala, sarebbero pronti a rivoluzionare la rosa e ad offrire a El Fideo un contratto annuale, con opzione di rinnovo fino al 2024, a 7 milioni a stagione.