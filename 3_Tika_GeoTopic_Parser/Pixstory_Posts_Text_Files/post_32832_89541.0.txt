Al Circuit de Catalunya di Montmelò, a pochi km da Barcellona, è stato presentato il team ufficiale Kawasaki che cercherà di riscattare la sconfitta subita nel 2022 ad 1opera di Toprak Razgatlioglu e della Yamaha nel campionato piloti e in quello costruttori. La casa giapponese ha presentato la livrea definitiva del Kawasaki Racing Team che riprende la tradizione con il solito verde iconico, accompagnato da una spennellata di nero, bianco e rosso. I due piloti, Jonathan Rea e Alex Lowes, andranno in scena con i numeri 65 (visto che il numero 1 è stato perso dopo sei anni di dominio dal pilota nord irlandese) e 22. Nella giornata di venerdì entrambi saranno in pista a Barcellona per la due giorni di test.