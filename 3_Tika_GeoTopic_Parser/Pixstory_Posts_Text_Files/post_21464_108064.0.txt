https://bengali.nenow.in/assam/guwahati-silchar-flight-service-resume-today
ধারাসার বৃষ্টিতে বেহাল অবস্থা অসম তথা গোটা উত্তরপূর্বাঞ্চলে। বিভিন্ন জায়গায় ধসে যাতায়াত ব্যবস্থা বিচ্ছিন্ন হয়েছে। ধস পড়ে গুয়াহাটি শিলচর সংযোগী রাস্তার অবস্থা শোচনীয়। প্ৰশাসনের তরফ থেকে মেরামতির ব্যবস্থা নেওয়া হয়েছে। ততদিন পর্যন্ত গুয়াহাটি শিলচরে যাতায়াত সুবিধার জন্য অসম পর্যটন উন্নয়ন বিভাগ বিশেষ বিমান পরিষেবার ব্যবস্থা করেছে। 

ফ্লাই বিগ-এর সহযোগিতায় এটিডিসি ১৮ এবং ১৯ জুন গুয়াহাটি থেকে শিলচর সন্ধ্যা ৬টায় এবং শিলচর থেকে গুয়াহাটি ৭টা ১০ মিনিটে বিমান পরিষেবার ব্যবস্থা করেছে। ২০ জুন থেকে গুয়াহাটি থেকে শিলচরে সকাল ৭টা ৪৫মিনিট এবং শিলচর থেকে গুয়াহাটি ৮টা ৫৫ মিনিটে এই পরিষেবা ব্যবস্থা করা হয়েছে। 