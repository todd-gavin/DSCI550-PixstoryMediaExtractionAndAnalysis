Dopo l’addio a Scamacca, partito in direzione Premier League, il Sassuolo ha di nuovo una punta di peso: dall’Inter è arrivato infatti Andrea Pinamonti, pronto a bissare al Mapei Stadium l’ottima stagione con l’Empoli. La formula è quella del prestito con obbligo di riscatto, con il centravanti classe 1999 che ha firmato un contratto fino al 2027. Sorridono anche i nerazzurri: la vendita di Pinamonti dovrebbe portare nelle casse un po’ di liquidità permettendo di respingere le sirene straniere che da settimane tentano i vertici Inter per la cessione di Skriniar.

Foto: Instagram sassuolocalcio