Secondo Amnesty International centinaia di civili sarebbero morti durante gli attacchi senza sosta sulla città di Kharkiv. I russi avrebbero usato anche bombe a grappolo.
Amnesty, che ha condotto un inchiesta accurata, afferma di aver trovato prove schiaccianti che durante sette attacchi su quartieri della seconda città ucraina, a nord-est del paese, le forze russe avrebbero utilizzato anche bombe a grappolo di tipo 9N210 e 9N235 e mine a grappolo, due categorie vietate dai trattati internazionali.

Intitolato "Chiunque può morire in qualsiasi momento", il rapporto mostra come le forze russe abbiano ucciso e causato immensi danni bombardando incessantemente le aree residenziali di Kharkiv dall'inizio dell'invasione dell'Ucraina il 24 febbraio.