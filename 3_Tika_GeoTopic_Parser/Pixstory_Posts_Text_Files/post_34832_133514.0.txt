Una Lazio bella, concentrata e cinica manda a casa l'Inter battuta 3-1 nell'anticipo della terza giornata di campionato. I biancocelesti ancora una volta regalano un dispiacere all'ex allenatore Simone Inzaghi che anche lo scorso anno uscì sconfitto dall'Olimpico. 

Nonostante il risultato e più in generale l'andamento della gara, è stata l'Inter a partire meglio che hanno tenuto maggiormente il pallino del gioco nella prima frazione. A sbloccare il risultato però è stata la Lazio con Felipe Anderson a cinque minuti dall'intervallo. Un gol che ha risvegliato i padroni di casa, rientrati in campo nella ripresa con un piglio diverso.

Come nel primo tempo però a subire il gol è la squadra che gioca meglio. L'Inter pareggia in mischia con Lautaro Martinez al 51'. La differenza però di lì in avanti l'hanno fatta i cambi: Sarri ha inserito Pedro e Luis Alberto, entrambi in gol nell'ultimo quarto d'ora di partita.

Con 7 punti la Lazio è temporaneamente in testa alla classifica di serie A.