MotoGP: Enea Bastianini è il nuovo pilota ufficiale Ducati 2023-24
Alla fine ce l'ha fatta: Enea Bastianini è il nuovo pilota ufficiale del Ducati Lenovo Team e sostituirà Jack Miller in sella alla moto ufficiale di Borgo Panigale al fianco di Francesco Bagnaia. Nonostante qualche inciampo le tre sorprendenti vittorie conquistate quest'anno con il team Gresini Racing, la pole della scorsa gara in Austria, il maggior numero di punti raccolti, ma soprattutto la sensazione di una maggiore garanzia offerta rispetto all'ancora più discontinuo Jorge Martin, hanno pesato sul suo piatto della bilancia, convincendo Gigi Dall'Igna a regalargli la chance della vita. Il team Ducati sarà dunque tutto italiano nel 2023 e, probabilmente, anche nel 2024.