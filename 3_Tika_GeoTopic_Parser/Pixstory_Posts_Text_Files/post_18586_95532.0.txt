Disavventura a Viareggio per Charles Leclerc. Il pilota della Ferrari si trovava in compagnia del suo amico e personal trainer quando quello che sembrava essere un tifoso, dopo avergli chiesto un selfie, gli ha scippato un costoso orologio Rolex dal polso prima di darsi alla fuga. Tanta la paura per il ferrarista che ha denunciato l’accaduto ai carabinieri.

A rendere pubblica la notizia è stato il suo amico che, nel farlo, ha criticato la strada buia e la pericolosità della stessa: “Sono mesi che via Salvatori (il luogo in cui è avvenuto lo scippo, ndr) è completamente al buio. E sono mesi che segnaliamo questo fatto. Bene, ieri sera in questa strada ci hanno rapinato. Pensate di sistemare i lampioni prima o poi? Chiedo per un amico”.