Dopo il successo del primo tour nei teatri italiani che ha registrato più di 13.000 presenze, il sassofonista internazionale JIMMY SAX quest’estate tornerà ad esibirsi dal vivo con “JIMMY SUMMER TOUR 2022”, accompagnato da THE SYMPHONIC DANCE ORCHESTRA, diretta dal Maestro Vincenzo Sorrentino.
 
Ai live in programma a Matera, a Roma, a Napoli, a Taormina (ME) e a Porto Recanati (MC), si aggiunge una nuova data il 12 agosto nella splendida cornice della Clouds Arena Templi Di Paestum a PAESTUM (SA), nell’ambito del MaCo festival. I biglietti saranno disponibili in prevendita su TicketOne.it dalle ore 11.00 di mercoledì 11 maggio.
 
Autore dei successi mondiali “No man no cry” (certificato ORO in Italia) e “Time”, JIMMY SAX è un sassofonista moderno e ricercato, carismatico performer che con il suo sound vivo ed energico riesce a travolgere chiunque lo ascolti, trasportandolo in un emozionante viaggio che spazia tra sonorità deep-house, funky ed electro… svelando così tutte le sfumature che caratterizzano il suo mondo sonoro cosmopolita.
 
Accompagnato da The Symphonic Dance Orchestra, diretta dal Maestro Vincenzo Sorrentino, virtuoso pianista, direttore artistico e autore di colonne sonore per il piccolo e grande schermo, Jimmy Sax cattura il pubblico italiano con un repertorio inedito, dimostrando come il sassofono sia a tutti gli effetti un’estensione del suo stesso corpo.