Audace e sincera, la campagna Adv Missoni dedicata all’Autunno/Inverno 2022 si presenta come il racconto di più vite e di più epoche in costante conversazione tra loro. Un dialogo possibile grazie all’impiego del più universale ed evocativo dei linguaggi, il colore. Ciascuna tonalità ha così una storia a sé stante che trova piena evoluzione nelle singole lavorazioni tessili e diviene poi parte di una più ampia coralità all’interno di ciascun capo. Tutto questo è reso visivamente dal suggestivo monolite attorno a cui si è sviluppata la sfilata che ha presentato la collezione: l’imponente monumento di un’utopistica piazza nella quale passato e futuro si incontrano e si contaminano vicendevolmente, uno scenario uroborico al neon che fa da sfondo anche alle immagini della campagna pubblicitaria.

https://montenapodaily.com/2022/08/23/missoni-presenta-la-campagna-adv-autunno-inverno-2022/