Un mese fa il Dunkerque, club di terza serie francese, non gli aveva rinnovato il contratto. Poche ore fa ha firmato un contratto con la seconda squadra del Bayern Monaco. È la storia di Desire Segbe, attaccante 29enne del Benin, che in Baviera avevano imparato a conoscere come l’autista di Sadio Mané. 

I due infatti sono molto amici e nelle ultime settimane Segbe aveva accompagnato al campo di allenamento il campione senegalese, per poi riportarlo a casa. 

Al club bavarese non è sfuggita la sua presenza nei pressi del centro sportivo e ha deciso di dargli una possibilità nella squadra che milita in Regionalliga Bayern, quarta serie tedesca. Da ora qualche passaggio (in auto) in meno al suo amico Mané, e chissà, qualche gol in più con la maglia dei campioni di Germania.