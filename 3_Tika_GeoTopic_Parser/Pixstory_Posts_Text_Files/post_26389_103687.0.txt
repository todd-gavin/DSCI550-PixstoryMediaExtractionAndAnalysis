Dopo l’annuncio di Simon Porte Jacquemus della settimana scorsa, che ha annunciato la nomina di un CEO esterno al brand per concentrarsi maggiormente sulla direzione creativa, anche Marine Serre ha deciso di managerializzarsi per essere più competitiva sul mercato.
Si tratta di Carol Girod (nuovo direttore delle operazioni) e Alya Nazaraly (a capo del marketing & digital), che affiancheranno la stilista francese nelle attività di business.
Il marchio della giovane stilista francese,  vincitrice del LVMH Prize nel 2017, è stato fondato nel 2016 ed è in continua crescita da allora. L’ormai celebra stampa delle mezzelune bianche e nere sono diventate riconoscibili e oggetto del desiderio di tutti i fashionisti.