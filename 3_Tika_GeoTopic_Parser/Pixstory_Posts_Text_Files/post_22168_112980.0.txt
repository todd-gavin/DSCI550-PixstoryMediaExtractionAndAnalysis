https://bengali.nenow.in/westbengal/director-tarun-majumder-passes-away
প্ৰয়াত বর্ষীয়ান পরিচালক তরুণ মজুমদার। কলকাতার হাসপাতালে দীর্ঘদিন ধরে তাঁর চিকিৎসা চলছিল। মাঝখানে সামান্য উন্নতি হলেও গতকাল অর্থাৎ রবিবার সকালে ফের বর্ষীয়ান পরিচালক তরুণ মজুমদারের শারীরিক অবস্থার অবনতি হয়। বেড়ে গিয়েছিল শ্বাস কষ্ট। ফের ভেন্টিলেশন সাপোৰ্ট দিতে হয়েছিল তাঁকে। কিন্তু শেষ রক্ষা আর হলো না। বাংলা সিনেমা, বাংলা সংস্কৃতি জগতের একটা অধ্যায় চলে গেল। .....

গত ১৪ই জুন কলকাতার এসএসকেএম হাসপাতালে ভর্তি হয়েছিলেন। অবশেষে সোমবার সকাল ১১টা ১৭ মিনিট নাগাদ শেষ নিঃশ্বাস ত্যাগ করেন প্ৰবীণ এই পরিচালক। রবিবার রাত থেকেই তাঁর শারীরিক অবস্থার অবনতি হতে থাকে। তাঁর বয়সটা একটা বড় ফ্যাক্টর ছিল। অবশেষে চিকিৎসকদের সমস্ত চেষ্টাকে বিফল করে তিনি মৃত্যু মুখে পতিত হলেন। মৃত্যু কালে বয়স হয়েছিল ৯২ বছর। 