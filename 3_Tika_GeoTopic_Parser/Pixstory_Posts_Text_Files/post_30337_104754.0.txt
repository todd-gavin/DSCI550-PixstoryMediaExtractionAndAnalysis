A soli 31 anni, Tom Dumoulin ha annunciato il suo ritiro dalle competizioni al termine della stagione. L'olandese, vincitore del Giro d'Italia nel 2017, ha spiegato sui social network: "Questa sarà la mia ultima stagione. È stato un viaggio bellissimo, ma come spesso è successo soprattutto quest'anno, il mio corpo si sente stanco. Appena l'intensità dell'allenamento è aumentata, stanchezza e infortuni si sono manifestati troppo velocemente". Nel Giro appena terminato si era ritirato al termine della quattordicesima tappa. Già nel 2021 aveva preso una pausa di 5 mesi dove voleva avere più tempo per se stesso. Successivamente, ai Giochi Olimpici di Tokyo disputati la scorsa estate, ha conquistato la medaglia d'argento nella cronometro. Dumoulin ha aggiunto: "Dall'autunno del 2020 poche volte ho potuto dimostrare le mie capacità. La medaglia d'argento olimpica è stato il momento più bello. Sono curioso di capire quello che mi riserverà il futuro, sono molto orgoglioso di quello che ho fatto".