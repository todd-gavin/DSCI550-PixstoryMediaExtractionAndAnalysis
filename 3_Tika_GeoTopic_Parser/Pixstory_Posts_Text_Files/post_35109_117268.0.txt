Se l'Inter dovesse perdere Bremer, difensore del Torino che sembrava ormai promesso ai nerazzurri già da qualche tempo ma che ora va verso la Juventus, il nuovo obiettivo per la difesa potrebbe diventare il giocatore dell'Atalanta Demiral. Ex juventino, in prestito alla Dea, ha fatto un gran campionato nell'ultima stagione. L'Atalanta lo ha riscattato, ma si sapeva che sarebbe potuto essere corteggiato da qualche big.

Demiral piace a Simone Inzaghi, le caratteristiche sono quelle che cerca in un difensore, le stesse che aveva visto in Bremer, anche se si parla di due giocatori qualitativamente diversi. La differenza sta però anche nei costi: Demiral è più abbordabile per le casse dell'Inter, sia come costo del cartellino che come ingaggio per il giocatore.

Al momento non risultano esserci state proposte ufficiali, anche perché a Milano sono in attesa di sbloccare diverse situazioni in uscita, come Sanchez o Skriniar, e di capire se Bremer sarà un nuovo giocatore nerazzurro o meno.