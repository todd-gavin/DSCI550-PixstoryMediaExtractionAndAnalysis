Alla Diamond League di ieri Marcell Jacobs è rimasto spettatore. E' in fase di guarigione, ma la voglia di tornare a correre è più forte che mai, così come l'obiettivo dei Mondiali. "Un mese al via: Mondiali arrivo e voglio tutto. Esattamente tra un mese torno in pista a Eugene", ha detto alla fine della serata di sport.

Ormai manca poco ai Mondiali dove Jacobs avrà gli occhi di tutti puntati addosso. Per arrivare al meglio dovrebbe saltare tutti i prossimi appuntamenti, anche se non è escluso che possa gareggiare in modo ufficiale almeno ancora una volta, magari agli Assoluti di Rieti del 24 giugno.