Ancora una volta un inizio in difficoltà, poi la risalita e la vittoria. Matteo Berrettini raggiunge la semifinale del Queen's, il torneo che ha già vinto lo scorso anno un paio di settimane prima di giocare la finale di Wimbledon. Ai quarti l'italiano ha battuto lo statunitense Tommy Paul in un'ora e 13 minuti, ben meno delle quasi tre ore con cui aveva vinto ieri. Questa volta gli sono bastati due set, anche se nel primo si è trovato sotto per 1-4 prima di recuperare e vincere 6-4.

La rimonta di Berrettini è iniziata con un doppio fallo dell'avversario, numero 35 al mondo, che ha regalato il secondo game nel primo set al romano. Da quel momento è iniziato un vero dominio continuato anche nel secondo set in cui Berrettini ha giocato un tennis fatto da colpi pesanti e profondi, di gli scambi con lo slice di rovescio e una forte aggressione delle prime leggere di Paul. Il secondo set va via veloce e si chiude con un netto 6-2.

In semifinale Berrettini dovrà affrontare l'olandese Botic van de Zandschulp. I due si sono affrontati una sola volta, a Wimbledon nel 2021, vinto in tre set da Berrettini.