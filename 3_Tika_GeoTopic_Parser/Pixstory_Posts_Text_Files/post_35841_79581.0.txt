Marcell Jacobs vince i 60 metri di
Berlino con il tempo di 6.51. “Sono tornato, ora faremo grandi cose". Ha dichiarato al termine della gara l’atleta. Esordio stagionale dunque arrivato col botto per Marcell Jacobs che
a Berlino vince la gara dei 60 metri correndo in 6.51, a soli quattro centesimi dal record italiano (appartenente sempre a lui) dello scorso anno. Dopo una batteria da 6.57 in cui l'oro olimpico di Tokyo ha corso un po’ contratto, nella finale si è visto il miglior Jacobs. La sua fluidità di corsa gli ha permesso di battere l'ivoriano Arthur Cissé (6.60) e il francese Jimmy Vicaut (6.61). Un crono che lo porta per il momento in vetta alle
liste europee stagionali della specialità e al quinto posto mondiale, quando manca ancora un mese e mezzo all'appuntamento clou della stagione al coperto: i mondiali indoor di Belgrado.