Tra infortuni e scelte tecniche, il minutaggio in campo – e, di conseguenza, il rendimento – è stato ben al di sotto delle aspettative di tifosi e dirigenza. Al punto che per Paulo Dybala si è tornati a parlare di mercato, specie dopo le parole di Maurizio Arrivabene, Ad della Juventus, che aveva strigliato il 10 bianconero per spingerlo a mostrare di meritarsi in campo il rinnovo di contratto. 

Nella conferenza stampa della vigilia del match contro l’Udinese, è stato però Massimiliano Allegri a gettare acqua sul fuoco: “Le valutazioni sui contratti spettano alla società e non sono cose che mi riguardano. Da lui, però, mi aspetto molto in questa seconda parte della stagione. Il suo valore non si discute, è un grande giocatore”.