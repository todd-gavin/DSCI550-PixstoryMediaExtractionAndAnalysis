Continuano le sorprese al torneo di Montecarlo. Dopo l'uscita di Novak Djokovic, sconfitto ieri da Davidovich Fokina, quest'oggi è stato Carlos Alcaraz ad abbandonare prematuramente il torneo su terra rossa. Il talentuoso spagnolo è stato sconfitto al termine di una battaglia lunga tre ore dall'americano Sebastian Korda. Il figlio dell'ex numero 2 al mondo Petr ha vinto con il punteggio di 76 (2) 67 (5) 63 e affronterà negli ottavi di finale il vincitore del torneo di Indian Wells, il connazionale Taylor Fritz.
Nel frattempo, anche la pattuglia italiana si assottiglia. Dopo l'uscita di scena di Fabio Fognini, sconfitto ieri da Stefanos Tsitsipas, oggi è stato Lorenzo Sonego a salutare il torneo, dopo essere stato sconfitto 64 64 dal serbo Laslo Djere, numero 62 del ranking.