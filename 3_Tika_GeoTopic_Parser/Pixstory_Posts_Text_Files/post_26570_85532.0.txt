Demna Gvasalia non ha paura di prendere una posizione, non teme le conseguenze economiche dei gesti perchè l’onestà intellettuale premia sempre.
Balenciaga presenta la sua collezione Fall/Winter 2022-23 ripercorrendo la propria esperienza di profugo Georgiano. L’estetica da cortina di ferro che ha portato alla maison francese ormai 7 anni fa diventa sempre più attuale vista la situazione.
Balenciaga ha sempre parlato del sociale e i modelli sfilano sotto una tempesta di neve mentre scappano, con quel poco che sono riusciti a salvare, verso un futuro migliore.
Lasciando dietro di sè la paura, il terrore, il sangue e la disperazione ma anche i ricordi e quanto guadagnato nell’arco di tutta una vita.
È la rappresentazione di una fuga, di una ricerca di rifugio, di un cammino doloroso verso la speranza, ma soprattutto verso tutto ciò che è lontano e diverso dal male imperante.
Una collezione denuncia, ma anche una letterata d’amore alla resistenza e all’impavida resilienza di un popolo.
Il male non vince, soccombe a sè stesso e Demna Gvasalia lo sa.