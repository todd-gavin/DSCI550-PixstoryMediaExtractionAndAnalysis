https://bengali.nenow.in/top-news/fear-of-terrorist-attack-again-in-maharashtra-boats-carrying-arms-attached-in-sea-beach/
মহারাষ্ট্ৰে ফের জঙ্গি হামলার আতঙ্ক। বৃহস্পতিবার মহারাষ্ট্রের (Maharashtra) রায়গড় সমুদ্রসৈকতে দু’টি নৌকা থেকে বিপুল পরিমাণে অস্ত্র উদ্ধার হয়েছে। সেই সঙ্গে বেশ কিছু কাগজপত্রও পাওয়া গিয়েছে। তবে নৌকোতে কোনও যাত্রী ছিল না। আপাতত গোটা এলাকায় বিশেষ সতর্কতা জারি করেছে স্থানীয় পুলিশ। ওই নৌকাগুলি ওমান থেকে আসছিল প্ৰাথমিকভাবে পুলিশের অনুমান।
নৌকায় তিনটি একে ৪৭ রাইফেল উদ্ধার হয়েছে। উদ্ধার হয়েছে প্ৰচুর পরিমাণে কার্তুজও। ভারাদখোল এলাকায় একটি লাইফবোট ভেসে আসতে দেখা গেছে। উপকূল রক্ষা বাহিনী এবং স্থানীয় পুলিশ প্ৰশাসন গোটা বিষয়টি খতিয়ে দেখছে।