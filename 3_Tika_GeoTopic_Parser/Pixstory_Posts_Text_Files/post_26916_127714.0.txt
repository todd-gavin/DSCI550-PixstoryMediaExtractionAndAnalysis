La diva e regina incontrastata del pop mondiale spegne 64 candeline e decide di farlo proprio in Italia!
La star di Vogue non è nuova a festeggiare i compleanni nel nostro bel paese, ma solitamente li passava in Salento, mentre quest’anno ha deciso per la Sicilia.
Atterrata ieri con la sua grande squadra di familiari e amici ha subito deciso di festeggiare il secondogenito Rocco, anche lui un leone , il cui compleanno è stato qualcje giorno fa.
La cantante e le sue figlie hanno indossato abiti Luisa Beccaria, un altro splendido omaggio al paese che la ospita e di cui, anche lei, si sente parte.
Una ventina d’anni fa, ospite ad una puntata di Carramba, l’indimenticabile Raffaella Carrà le chiese cosa ci fosse in lei d’italiano date le origini dei suoi familiari. Senza nemmeno pensarci, con tono deciso e sicuro la cantante le rispose: “il mio cuore”.
Siamo quindi felici che Madonna abbia deciso di festeggiare un altro evento speciale in Italia e le siamo immensamente grati per le rivoluzioni culturali che ha portato avanti, per aver aperto e spianato la strada a tante sue colleghe e aver scosso il pubblico pudico e limitato di un tempo.
Auguri Regina!