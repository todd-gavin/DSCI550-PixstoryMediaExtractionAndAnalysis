Se il Var ha già cambiato il calcio, il fuorigioco “semi-automatico” prima è quello “automatico” dopo lo sconvolgeranno. In bene però. La nuova tecnologia sarà utilizzata al prossimo Mondiale ed è stata sperimentata nello scorso Mondiale per Club. Ma di cosa si tratta? È una sorta di Var ma con tempi decisamente più ridotti: massimo 20 secondi per avere una risposta.

In sostanza nello stadio saranno posizionate 10-12 telecamere in più (oltre a quelle già presenti) che tracceranno 18 punti-dati di ogni singolo giocatore e del pallone. Con 50 frame al secondo sarà possibile avere cinquanta istantanee di ogni giocatore e pallone ogni secondo di gioco. 

Il “semi-automatico” prevede che dalla sala Var visualizzino e diano informazioni all’arbitro. Cosa che dovrebbe succedere al Mondiale in Qatar. Più avanti sarà introdotto il sistema “automatico” che permetterà di risparmiare ancora più tempo perché la risposta sul “fuorigioco si fuorigioco no” arriverà direttamente al direttore di gara, quasi in tempo reale.