Finisce in parità il big match tra Juventus e Roma disputato oggi all'Allianz Stadium fi Torino. Partono bene i padroni di casa che passano in vantaggio dopo appena 2 minuti grazie a una splendida punizione di Dusan Vlahovic. I bianconeri trovano anche il secondo gol con Manuel Locatelli, ma il Var lo annulla. La Roma pareggia nella ripresa con Tammy Abraham al 69°. Occasione sprecata per i bianconeri che salgono a quota 5, Roma momentaneamente prima a 7, in attesa della partita del Napoli.