Una prima vincente per Jannik Sinner all'esordio con il suo nuovo allenatore Vagnozzi all'ATP 500 di Dubai. Il tennista azzurro ha battuto lo spagnolo Alejandro Davidovich-Fokina, 43esimo al mondo, in tre set e in due ore di match con il punteggio di 4-6, 7-6(6) e 6-3. 

Non era però una vittoria scontata visto che Sinner rientrava da dieci giorni di stop a causa del Covid e, come detto prima, era l'esordio con Vagnozzi. Infatti l'inizio del match è stato più a favore dello spagnolo che ha conquistato il primo set in 40 minuti. Nel secondo set la situazione non è migliorata subito, ma Sinner è stato bravo a cambiare marcia sfruttando un paio di errori dell'avversario.

Agli ottavi di finale Sinner incontrerà Murray, ex numero 1 Atp, che già a novembre lo aveva eliminato da Stoccolma.