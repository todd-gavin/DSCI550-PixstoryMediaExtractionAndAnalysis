Il cielo è rosa sopra Palermo! A tre anni dal fallimento, i rosanero sono infatti tornati in Serie B grazie alla vittoria – 1 a 0 sia all’andata all’Euganeo che al ritorno al Renzo Barbera davanti a 34.000 spettatori in visibilio – sul Padova. Decisiva anche ieri la rete del bomber Matteo Brunori, in grado di raggiungere quota 29 
marcature in stagione, tra playoff e regular season. Dopo la promozione dalla D nell’anno dell’interruzione dei campionati per Covid, adesso un nuovo salto di categoria che porta i siciliani nella categoria in cui si trovavano quando, nell’estate di tre anni fa, era arrivata la penalizzazione e, poi, la scomparsa della società 
dal calcio professionistico. 

Foto: Instagram palermofficial