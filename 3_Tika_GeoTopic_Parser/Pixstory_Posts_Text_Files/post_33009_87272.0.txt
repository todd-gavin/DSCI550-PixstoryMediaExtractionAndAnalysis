Servono tre set a un Matteo Berrettini un po' imballato per superare l'ostico danese Holger Rune per 6-3 4-6 6-4 e approdare ai sedicesimi di finale del master 1000 di Indian Wells. Il romano non ha nascosto le sue difficoltà nell'incontrare "uno di quei giocatori dal futuro radioso", come lui stesso l'ha definito. Ora per Matteo c'è il sud africano Lloyd Harris, mentre Jannik Sinner sarà in campo già stanotte contro il francese Benjamin Bonzi. Due eliminazioni a sorpresa nel terzo turno, la prima - clamorosa - è quella di Alexander Zverev, numero 3 del mondo, battuto dal padrone di casa Tommy Paul al tie break del terzo per 6-4 4-6 7-6. Eliminato anche il numero 9 Felix Auger-Aliassime, battuto dall'olandese van de Zandschulp per 7-6 6-7 6-3.