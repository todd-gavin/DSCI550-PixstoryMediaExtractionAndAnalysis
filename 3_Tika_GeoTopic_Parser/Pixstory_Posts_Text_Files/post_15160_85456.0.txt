Oggi ho visitato la villa estiva del Papa a Castel Gandolfo (vicino Roma). Il palazzo interno è ricco di storia e meraviglioso e dopo farò dei post a parte. Qui mi concentro sul giardino. È stupendo, ricco di rovine romane e di ricordi che i diversi papi della storia hanno portato qui (come un crocefisso di legno regalato a Papa Giovanni Paolo II da una comunità montana). Il percorso è molto lungo, c’è il rischio di perdersi, perciò si viene accompagnati da una guida a bordo di un ket. In cima al giardino c’è un belvedere mozzafiato da dove si può ammirare il tramonto sul mare. Lì in cima c’è un luogo molto amato dai papi per raccogliersi in preghiera: un angolo con la statua della Madonna. Se venite in Italia dovete visitarlo assolutamente