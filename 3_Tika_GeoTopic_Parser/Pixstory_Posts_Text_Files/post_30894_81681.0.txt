Novak Djokovic ha rilasciato alla BBC la prima intervista dopo l'esclusione dagli Australian Open per mancata vaccinazione contro il Covid-19.
Il tennista serbo si è dichiarato tutt'altro che pentito, mettendo in conto di poter rinunciare ad altri tornei dello Slam: "Se sarei pronto a sacrificare la partecipazione a competizioni come Wimbledon e Open di Francia per la mia posizione sul vaccino? Sì, questo è il prezzo che sono disposto a pagare".
Djokovic ha voluto specificare di non essere un no vax, spiegando di aver fatto i vaccini da bambino: "Non sono mai stato contrario alle vaccinazioni, ma ho sempre sostenuto la libertà di scegliere cosa mettere nel proprio corpo".