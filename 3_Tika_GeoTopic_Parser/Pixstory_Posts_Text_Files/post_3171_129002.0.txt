https://bengali.nenow.in/literature/cm-mamata-banerjee-instructs-in-cabinet-meeting-no-minister-can-use-pilot-car/
রদবদলের পর প্ৰথম মন্ত্ৰিসভার বৈঠক করলেন পশ্চিমবঙ্গের মুখ্যমন্ত্ৰী মমতা বন্দ্যোপাধ্যায়। স্বচ্ছ ভাবমূর্তি বজায় রাখতে হবে। মন্ত্রীদের উদ্দেশে তিনি জানিয়েছেন, ‘পাইলট কার (Pilot Car), লাল বাতি (Red Beacon) ব্যবহার করতে পারবেন না কোনও মন্ত্রী। জেলা থেকে কোনও মন্ত্রী কলকাতায় এলেও পাইলট কার নয়’।
তৃণমূল নেত্ৰী নিজে কখনই লালবাতি লাগানো পাইলট কার ব্যবহার করেননি। এবার মন্ত্ৰিসভার বাকি মন্ত্ৰীদেরও নিজের পথে চলার নিৰ্দেশ দিলেন।
রাজ্যে পার্থ-অনুব্ৰত গ্ৰেফতারের পর বাংলার মন্ত্ৰীদের সম্ভবত কড়া বার্তা দিয়ে সতর্ক করেছেন তৃণমূল নেত্ৰী।
প্রতিটি ফাইলে সই করার আগে তা ভাল করে দেখে নেওয়ার কথা উল্লেখ করেছেন মুখ্যমন্ত্ৰী। শুধু তাই নয় স্বাক্ষর করার আগে দেখে নিতে হবে সেখানে যেন অতিরিক্ত জায়গা ফাঁকা না থাকে। রাজ্যে প্রতিমন্ত্রীদের হাতে বিশেষ কাজ থাকে না বলে বিভিন্ন সময়ে অভিযোগ ওঠে। বৃহস্পতিবার মন্ত্রিসভার বৈঠকে এ নিয়েও নতুন সিদ্ধান্তের কথা জানিয়েছেন মমতা। মন্ত্রীদের তিনি জানিয়েছেন, এ বার থেকে প্রতিমন্ত্রীদের কাজের জায়গা আলাদা করে ভাগ করে দেওয়া হবে।