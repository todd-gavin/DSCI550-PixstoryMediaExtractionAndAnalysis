Non è ancora metaverso, ma comunque un passo importante per la moda virtuale. Meta chiama Prada, Balenciaga e Thom Browne per creare il primo Avatars store, uno stock con i capi virtuali dei tre brand da poter utilizzare sulle principali piattaforme di comunicazione dell'azienda, ovvero Facebook, Instagram e Messanger a partire dalla prossima settimana. Si tratta di un vero e proprio virtual store che sarà aperto su questi tre canali social e di chat che consentirà agli utenti di acquistare, pagando in valute fiat, gli outfit per il proprio avatar che potranno essere applicati su immagini del profilo, stickers ed emoji.

Ad annunciare la novità è stato il proprietario di Meta, Mark Zuckerberg, durante una diretta Instagram con Eva Chen, responsabile delle partnership di moda per il social media, in cui ha spiegato anche che queste funzionalità fashion arriveranno in futuro anche nella realtà virtuale del metaverso. Per ora, quindi, il virtual store per gli avatar sarà disponibile solo sulle tre piattaforme.

https://www.mffashion.com/news/livestage/meta-chiama-prada-balenciaga-e-thom-browne-per-il-suo-primo-virtual-store-202206181028307964