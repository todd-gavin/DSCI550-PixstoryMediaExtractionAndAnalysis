Si tratta di una squalifica non squalifica quella che l'Atp ha comminato al numero 3 del mondo Alexander Zverev per quanto combinato al torneo di Acapulco. Il tennista tedesco aveva pesantemente e ripetutamente insultato sia il giudice di linea che l'arbitro, prima di prendere a racchettate la sedia di quest'ultimo. Una scena che difficilmente si vede in un torneo dell'Atp e infatti l'organizzazione aveva deciso di squalificare subito Zverev dalla competizione singola (era andato in escandescenza nel doppio al momento della sconfitta).

In quella occasione sembrava chiara l'intenzione dell'Atp di dare una lunga squalifica al tennista, invece gli ha sì inflitto 8 settimane di sto e 23mila euro di multa, ma entrambe sono congelate per un anno durante il quale, se Zverev si comporterà bene, non saranno applicate. Probabilmente sono sembrate veritiere le scuse fatte già al termine del match. Il tedesco potrà quindi disputare sia i tornei di Indian Wells sia di Miami, oltre che tutte le altre competizioni del circuito Atp.