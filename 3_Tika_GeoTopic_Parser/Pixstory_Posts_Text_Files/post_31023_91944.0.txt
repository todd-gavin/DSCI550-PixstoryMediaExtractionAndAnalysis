Quarto Tapiro d'oro in carriera per Max Allegri. Il premio del tg satirico Striscia la Notizia è stato consegnato all'allenatore livornese all'indomani della sconfitta casalinga contro l'Inter.
Allegri ha commentato così quanto accaduto nel big match di domenica: "Le sconfitte fanno parte del calcio, bisogna andare avanti perché la stagione non è finita: la vetta è ormai quasi irraggiungibile, dobbiamo stare attenti alla Roma di Mourinho che è lì dietro e anche alla Fiorentina in Coppa Italia".
Parlando del discusso arbitraggio di Irrati, Allegri non ha fatto polemica: "Irrati è stato molto bravo, ha arbitrato bene. Poi le decisioni ogni tanto vanno da una parte e ogni tanto dall’altra".