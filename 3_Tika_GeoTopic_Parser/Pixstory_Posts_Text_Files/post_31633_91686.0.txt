Dopo aver scacciato via i fantasmi del passato con i due brani precedenti, “Stavolta No” e “Non Risponderò’’, i due squali, attraverso questo nuovo singolo dal titolo metaforico, vogliono sbranare il futuro e trasformare la loro più grande passione in un lavoro vero e proprio.
«Per questo videoclip, – spiegano Scave e Simoroy – girato e diretto da Edoardo Novati, non abbiamo optato per uno storytelling come siamo abituati a fare di solito, ma abbiamo deciso di aggiungere effetti 3D in modo tale da concentrare l’attenzione più sull'effetto visivo, con l'obiettivo di bucare lo schermo e far arrivare le nostre personalità artistiche e umane, oltre al nostro logo che ormai ci caratterizza da tempo, come visibile dagli orecchini, le collane e le t-shirt».Chi sono i Whiteshark? L'idea del nome è presa dalla fame, dalla costanza e dalla determinazione con cui inseguono i loro obiettivi perché lo "squalo bianco", uno dei predatori più forti al mondo, non dorme mai. Inoltre hanno iniziato a identificare i loro fan con lo slang "BREZIS", un nome nato quasi per caso durante una serata e insieme a loro stanno costruendo la "Brezis family".