All'indomani delle sanzioni decise nei confronti del Chelsea, a causa dei legami del proprietario  Roman Abramovich con Vladimir Putin, l'allenatore del Liverpool Jurgen Klopp ha voluto esprimere la propria solidarietà nei confronti di chi si trova suo malgrado vittima di questa situazione.
Klopp ha dichiarato: "Mi dispiace per Tuchel, i giocatori e tutti gli impiegati del Chelsea, perché ovviamente non è una bella situazione. Loro non hanno alcun ruolo in ciò che sta accadendo. C’è un solo vero responsabile ed è Putin. Non so quale sia la posizione di Abramovich in queste dinamiche ma si può supporre che gli fosse abbastanza vicino. Penso che il governo inglese abbia fatto bene, ad essere onesto. Ma ciò non toglie che non sia piacevole per le persone vicine al Chelsea ai tifosi".
Il Chelsea non può vendere biglietti per le partite, non può operare sul mercato, ha interrotto diversi contratti di sponsorizzazione e ha un tetto massimo di spesa per le trasferte.