मारुति सुजुकी इंडिया ने आज अपनी सबसे बड़ी गेम चेंजर एसयूवी Grand Vitara से पर्दा उठा दिया है। मारुति सुजुकी की अब तक की सबसे महंगी गाड़ी होगी इसको टोयोटा और मारुति ने मिलकर डिजाइन किया है। इस गाड़ी को ₹11000 देकर नेक्सा शोरूम में बुक किया जा सकता है। कंपनी इसकी कीमत का खुलासा अगस्त में कर सकती है साथ ही इसको S-cross गाड़ी से रिप्लेस किया जाएगा। इसमें माइल्ड हाइब्रिड और हाइब्रिड इंजन दोनों के ऑप्शन मिलेंगे। यह गाड़ी टोयोटा की हायराइडर से मिलती-जुलती होगी। यह कार भारतीय बाजार में अपने सेगमेंट में किआ सेल्टोस, ह्यूंदै क्रेटा, एमजी एस्टर, टाटा हैरियर जैसी एसयूवी को टक्कर देगी। मारुति सुजुकी ने जून महीने में विटारा ब्रेजा को लांच किया था जिसकी 46000 से ज्यादा कारों की बुकिंग हो चुकी है।