Sono firmati da Miuccia Prada alcuni dei look indossati dai protagonisti del film Elvis. La stilista ha collaborato per l’occasione con il pluripremiato e visionario regista Baz Luhrmann e con la costumista premio Oscar Catherine Martin, ideando abiti personalizzati e rivisitando outfit dagli archivi di Prada e Miu Miu.

La pellicola, che racconta la vita e la musica di Elvis Presley, è interpretata da Austin Butler nel ruolo di Elvis, Tom Hanks nei panni del suo manager, il colonnello Tom Parker e Olivia DeJonge in quelli di Priscilla Presley.

Al centro c’è la storia tra Elvis e Priscilla, il cui stile e la cui bellezza hanno lasciato il segno nella cultura contemporanea, come spiega Catherine Martin: «Per noi è stato meraviglioso collaborare di nuovo con Miuccia. Ci siamo immersi negli archivi di Prada e Miu Miu, all’interno dei loro atelier di assoluta eccellenza, per compiere un percorso di traduzione dagli abiti storici della signora Presley ai costumi che sarebbero poi apparsi nel film».


https://www.fashionmagazine.it/trend/il-film-atteso-a-cannes-il-24-maggio-miuccia-prada-ha-firmato-i-look-per-elvis-di-baz-luhrman-109592