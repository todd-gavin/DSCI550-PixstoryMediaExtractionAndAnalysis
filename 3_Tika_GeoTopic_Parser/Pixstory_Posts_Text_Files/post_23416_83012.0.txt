A un anno dalla scomparsa dell'ambasciatore Luca Attanasio, vittima di un attentato in Congo, viene lanciata la Fondazione Mama Sofia, presieduta da Zakia Seddiki Attanasio e che annovera tra i fondatori il Segretario Generale del Ministero degli Affari Esteri, l'Ambasciatore Ettore Francesco Sequi. La Fondazione Mama Sofia - si legge in un comunicato - si ispira al lascito morale e spirituale di Luca che, con sua moglie Zakia, diede vita in Congo all'associazione che porta lo stesso nome. 
La fondazione avr√† il compito di promuovere valori e iniziative di pace, giustizia e solidarieta' tra i popoli mediante attivita' di interesse sociale ed opere di informazione, istruzione e formazione alla cultura della integrazione, della legalita' e della non violenza.