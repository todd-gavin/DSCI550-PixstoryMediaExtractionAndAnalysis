L'UNICEF, in coordinamento con le agenzie dell'ONU, i partner e le autorità de facto (guidate dal Ministero della Difesa), sta rapidamente preparando una risposta multisettoriale che copra la salute, i servizi idrici e igienici, la protezione dell'infanzia, la nutrizione, l'istruzione, la mobilitazione sociale e includa una componente in denaro.  Nei prossimi giorni l'UNICEF condurrà una rapida valutazione delle condizioni di mercato nelle aree colpite. La valutazione permetterà di determinare la fattibilità e l'adeguatezza del denaro contante come risposta per sostenere la ripresa precoce. L'UNICEF ha già formato i partner per la registrazione dei beneficiari sul campo.
Nel settore dei servizi idrici e igienici, la risposta prevede la fornitura di sapone e prodotti per il trattamento dell'acqua per mitigare l'aumento del rischio di un'epidemia di diarrea acquosa acuta/colera. L'UNICEF risponderà anche con: latrine d'emergenza, riparazioni di sistemi idrici danneggiati e trasporto d'acqua d'emergenza.
Per quanto riguarda la protezione dell'infanzia, l'UNICEF sta attivando reti di protezione dell'infanzia a livello comunitario nelle aree colpite e aumenterà il numero di fornitori di servizi di protezione dell'infanzia e di operatori sociali”.