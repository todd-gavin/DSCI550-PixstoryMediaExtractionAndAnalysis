Non c’è più Valentino Rossi, ritirato al termine della scorsa stagione, ma l’Italia del motociclismo ha certo molti motivi per sorridere. Nelle qualifiche del GP al Mugello, tutta la prima fila è stata monopolizzata da tre dei nostri giovani talenti: la pole position è andata a Fabio Di Giannantonio, seguito da Marco Bezzecchi e da Luca Marini. Un tripudio dei clienti Ducati, con ben 5 Desmosedici GP nei primi cinque posti: alle spalle del terzetto tricolore abbiamo infatti Johann Zarco e Pecco Bagnaia, con la Yamaha di Fabio Quartararo al sesto posto. Decimo, invece, Enea Bastianini. Domani alle 14.00 il MotoGP d’Italia al Mugello. 

Foto: Instagram motogp