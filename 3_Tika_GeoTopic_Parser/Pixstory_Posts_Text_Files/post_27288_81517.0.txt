Quattro store, 40 brand dedicati al mondo del cioccolato e 100 brand di spirits e liquori: sono questi i numeri dell’evento De Gusto Choco&Spirits, un grand tour dell’Italia, dal Piemonte alla Sicilia, alla scoperta dei migliori cioccolati italiani, da abbinare a whisky, rum, vini passiti e fortificati, vermouth, grappe e perfino birre, senza dimenticare anche uno sguardo internazionale. 
Un ricco palinsesto di degustazioni, masterclass, workshop gastronomici, personalizzazione di prodotti e momenti educational, organizzati in collaborazione con i più autorevoli esperti e aperti a tutti alla Rinascente. Gli allestimenti evocativi rendono gli store di Milano, Roma Tritone, Torino e Firenze palcoscenici privilegiati dove scoprire i migliori produttori della Penisola, grazie ad un assortimento di prodotti unici. Da non perdere!