Nel gruppo 1 sconfitta a sorpresa per la Francia con la Danimarca (2-1 grazie a una doppietta di Cornelius in risposta al gol transalpino con Benzema) e per la Croazia in casa contro l'Austria (secco 3-0 con reti di Arnautovic, Gregoritsch e Sabitzer). Nel gruppo 2 pareggiano 1-1 Spagna e Portogallo (di Morata e Horta le reti) e ne approfitta la Repubblica Ceca, che superando 2-1 la Svizzera con le reti di Kuchta e un autogol di Sow (di Okafor la rete elvetica) balza in testa al gruppo. Ed Ã¨ anche un po' quello che succede nel girone dell'Italia, con il pari tra gli azzurri e la Germania (di Pellegrini e Kimmich le reti) che favorisce l'exploit dell'Ungheria in casa contro l'Inghilterra, vincente grazie a un rigore di Szoboszlai. Nel gruppo 4, infine vanno in testa Olanda e Polonia, grazie rispettivamente alle vittorie sul Belgio (4-1 in casa belga con doppietta di Depay e reti di Dumfries e Bergwijn) e Galles (2-1 con reti di Kaminski e Swiderski che ribaltano la rete di Williams).