Proprio quando il mercato piloti sembrava sopito in attesa di tempi migliori, l’annuncio che non ti aspetti: Fernando Alonso ha firmato un contratto pluriennale – la durata non è stata comunicata, ma è certo che non si tratterà soltanto di un accordo per il 2023 – con l’Aston Martin Racing. Il due volte campione del mondo asturiano prenderà così il posto di Sebastian Vettel al fianco di Lance Stroll, lasciando a sorpresa l’Alpine nel momento in cui il rinnovo del contratto (ma il team transalpino, in realtà, gli offriva soltanto un prolungamento di una stagione) sembrava soltanto una formalità. Al suo posto dovrebbe essere ufficializzato il giovane Oscar Piastri, australiano vincitore del campionato F2 2021.

Foto: Instagram alpinef1team