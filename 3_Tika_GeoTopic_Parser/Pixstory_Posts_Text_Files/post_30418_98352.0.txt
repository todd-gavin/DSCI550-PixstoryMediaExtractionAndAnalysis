Le immagini televisive hanno inchiodato Ivan Provedel, portiere dello Spezia, ripreso mentre pronunciava una bestemmia durante il match perso contro la Lazio sabato scorso. Il Giudice sportivo Gerardo Mastrandrea lo ha punito con una giornata di squalifica per "aver pronunciato un'espressione blasfema al 9Â° del secondo tempo". Tra le altre decisioni, 12mila euro di multa al Genoa "per avere i suoi sostenitori lanciato sul terreno di giuoco alcuni fumogeni che costringevano l'arbitro, per tre volte, ad interrompere la gara per permetterne la rimozione" nel corso del derby perso 1-0 contro la Sampdoria. Multato di 8mila euro anche il Cagliari "per avere suoi sostenitori, al termine della gara, lanciato un seggiolino sul terreno di giuoco oltre un'asta che colpiva un proprio calciatore" durante le contestazioni che hanno seguito la sconfitta casalinga con il Verona.