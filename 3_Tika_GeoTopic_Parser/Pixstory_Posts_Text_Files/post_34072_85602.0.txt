La Juventus vince all’Allianz Stadium per 1-0 contro lo Spezia. A decidere il match un gol di Alvaro Morata. Nel post-partita, Massimiliano Allegri ha così commentato il match: “Oggi abbiamo fatto una buona partita nel primo tempo, che andava chiuso con due gol di vantaggio. Nella ripresa eravamo un po’ stanchi, per le assenze e per i tanti impegni. C’è bisogno di vittorie con sofferenza per arrivare ai grandi trionfi. Ai ragazzi non devo dire nulla, era importante portarsj a 53 punti e prepararsi alle partite con Sampdoria Villarreal e Salernitana al meglio. Non ho mai visto una squadra vincere sempre in modo facile. L’ambiente si era disabituato vincere con sofferenza, ma anche nei miei 5 anni ne abbiamo fatti ed è normale che sia così. L’importante è non mollare. C’erano delle palle da giocare in avanti. Loro nel secondo tempo si sono alzati di più, ma abbiamo tenuto bene il campo e avuto un aio di situazioni pericolose. Eravamo anche un po’ stanchi. Vlahovic e Morata devono conoscersi meglio come movimenti e su questo bisogna lavorare, ma comunque hanno lavorato bene. Si cercano anche fin troppo, ma hanno fatto bene. Sono dispiaciuto per Paulo, che non è stato disponibile per oggi. Spero di averlo a disposizione per il Villarreal. Il contratto è una cosa della società e le sue qualità non le discute nessuno”.