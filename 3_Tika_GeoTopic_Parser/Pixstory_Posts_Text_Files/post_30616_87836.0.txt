Altra brutta notizia in casa Juventus dopo l'eliminazione dalla Champions League per mano del Villareal: il centrocampista Manuel Locatelli è risultato positivo al Covid-19. Lo ha confermato la società bianconera con un comunicato, aggiungendo che il giocatore è già stato posto in isolamento. 
Ora in casa Juventus si spera che questa positività non sia la prima di un nuovo focolaio che potrebbe ridurre ai minimi termini una rosa già falcidiata dagli infortuni: in vista di domenica, mister Allegri può contare su due soli centrocampisti, Arthur e Rabiot 
La positività di Locatelli è una pessima notizia anche per il CT della Nazionale Roberto Mancini: giovedì prossimo, infatti, è in programma il primo match degli spareggi per il Mondiale in Qatar, da disputare contro la Macedonia.