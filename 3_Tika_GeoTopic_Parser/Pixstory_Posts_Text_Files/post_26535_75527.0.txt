Dries è preoccupato per i ragazzi.
I ragazzi che non possono andare in discoteca, che non possono ubriacarsi in giro per la città alle 5 di notte. È preoccupato per i ragazzi che non si baciano a causa della pandemia, così ha organizzato una piccola festa a casa. 
“Questa collezione vuole essere un tributo alla vita che abbiamo perso, a un’atmosfera senza confini. Tutto ruota attorno all’idea di tornare a divertirsi, a toccarsi, a baciarsi…”
Non è chiaro se il momento raccontato sia prima dell’inizio del party o immediatamente dopo perchè ogni immagina è sfocata e il desiderio esacerbato.
Lucicchii, pantaloni sartoriali lunghissimi, sete che strisciano su parquet tirati a lucido, cappotti kimono e bomber ricamati. 
Uno styling eclettico che mescola capi lontani tra di loro, una giacca sembra appartenuta a David Bowie mentre è abbinata a pantaloni grunge usciti dall’armadio di Kurt Cobain.
Una collezione che è come la playlist di una festa ben riuscita: varia, divertente e indimenticabile.