A Budapest la pioggia scende copiosa e, con la pista scivolosa ma via via sempre più asciutta nei minuti finali, il risultato è di quelli che non ti aspetti. A centrare la miglior prestazione è infatti la Williams di Nicholas Latifi, bravo a fermare i cronometri sull'1:41.480 con gomme da bagnato intermedio. Alle sue spalle la Ferrari di Charles Leclerc e l'altra Williams del compagno di squadra Alexander Albon. Quarto tempo per Max 
Verstappen, autore soltanto di 10 giri dopo aver aspettato a lungo ai box che le condizioni dell'asfalto migliorassero. Chiude la top-5 George Russell, seguito da Fernando Alonso, Carlos Sainz, Lando Norris, Sebastian Vettel e Kevin Magnussen. Alle 16.00 le qualifiche.

Foto: Instagram williamsracing