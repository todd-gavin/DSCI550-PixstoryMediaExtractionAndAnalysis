La 24 Ore di Spa, la regina delle gare endurance dedicate esclusivamente alle GT3, incorona la Mercedes. Nel trionfo delle AMG GT3 in grado di portare a casa una doppietta, c’è anche un po’ d’Italia, visto che (come al solito) grandissimo protagonista è stato Raffaele Marciello, nell’equipaggio vincente insieme a Joules Gounon e Daniel Juncadella. Sul podio assoluto la Ferrari 488 del team Iron Lynx di Antonio Fuoco, Davide Rigon e Daniel Serra, terzi a 46 secondi dal leader. Discreta la prova d’esordio per Valentino Rossi: il Dottore ha chiuso 17esimo insieme ai fidi compagni Frederic Vervisch e Nico Muller. 

Foto: Instagram totalenergies24hoursofspa