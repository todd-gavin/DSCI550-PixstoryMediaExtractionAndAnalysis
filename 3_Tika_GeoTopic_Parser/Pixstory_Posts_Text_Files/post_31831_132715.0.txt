Essere un Educatore, oggi, significa incontrare ed entrare in relazione con persone, adulti e bambini, con vissuti sempre più difficili e traumatici. Le realtà educative sono diventate molto complesse e, al di là di future e auspicabili riforme “politiche” che possano aiutare tutto il comparto tanto dal punto di vista organizzativo quanto da quello del riconoscimento, anche economico, c’è una grande necessità di formazione o di aggiornamento per affinare le proprie competenze e, soprattutto, ritrovare la convinzione della bellezza del lavoro educativo.
Prendendo atto anche della delibera della regione Lombardia, che ha introdotto (seppure in maniera transitoria e secondo precise condizioni) la possibilità di diventare operatori del settore socio-educativo anche senza una laurea, Faris – Family Relationship International School, la scuola di relazioni familiari di Ai.Bi., ha organizzato la prima edizione di un Corso di formazione e di aggiornamento per Educatori di 70 ore.