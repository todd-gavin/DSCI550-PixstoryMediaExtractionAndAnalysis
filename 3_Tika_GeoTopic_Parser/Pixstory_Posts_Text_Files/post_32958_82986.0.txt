Francesco Bagnaia e la Ducati, un rapporto nato tre anni fa con il team satellite Pramac, proseguito lo scorso anno con la spettacolare stagione del giovane torinese, e che proseguirà almeno fino al 2024. La notizia era nell'aria e alla vigilia dell'inizio del prossimo mondiale, che comincerà in Qatar a inizio marzo, ed è stata ufficializzata oggi dalla casa di Borgo Panigale. Per "Pecco" affrontare la nuova stagione con il contratto già in tasca è una cosa positiva, potrà concentrarsi solo sulla guida senza alcuna pressione, a differenza del compagno Jack Miller che dovrà invece difendere la sua sella dagli assalti di Jorge Martin ed Enea Bastianini.