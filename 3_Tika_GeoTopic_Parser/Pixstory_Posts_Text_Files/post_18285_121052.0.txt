La Juventus inizierà il campionato senza Pogba e senza McKennie. Quest'ultimo dovrà infatti recuperare per almeno tre settimane perché gli esami a cui è stato sottoposto questa mattina al J Medical hanno evidenziato una lesione alla spalla sinistra.

Questo il comunicato della Juventus: "Weston McKennie questa mattina è stato sottoposto ad accertamenti radiologici presso il J|Medical che hanno evidenziato una lesione capsulare della spalla sinistra. Il calciatore inizierà l’iter riabilitativo e saranno necessarie tre settimane di lavoro differenziato".