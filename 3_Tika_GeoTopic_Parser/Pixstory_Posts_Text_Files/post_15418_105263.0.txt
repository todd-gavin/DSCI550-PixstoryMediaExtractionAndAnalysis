La pandemia da Covid-19 ci ha condotti rapidamente dentro una nuova era digitale. In ogni settore della vita quotidiana, l’uso della tecnologia è diventato indispensabile, ma è sempre un fenomeno positivo o esistono anche lati negativi? Su questo tema Altroconsumo ha svolto una indagine che ha analizzato le nuove abitudini dei consumatori, l’eventuale mantenimento delle modalità digitali sviluppate durante la pandemia, l’impatto del maggior ricorso ad internet sulla qualità della vita e sull’influenza lavoro da casa sulla vita professionale. I risultati sono stati presentati nel corso di un evento tenutosi al Festival dell’Economia di Trento, dedicato al post-pandemia. Secondo l’inchiesta di Altroconsumo, il 21% degli italiani ha acquistato almeno un nuovo dispositivo connesso a Internet per motivi legati alla pandemia, in particolare tablet o computer portatile per il 13% dei rispondenti, stampante smart (4%) e console per videogiochi (4%). In molti casi si è trattato di necessità legate al lavoro da remoto, ma la motivazione sta soprattutto nella didattica a distanza. Infatti, la percentuale di chi ha acquistato nuovi dispositivi a causa del Covid raggiunge il 34% per chi vive con figli e il 40% tra gli studenti.
Inoltre, negli ultimi due anni, più di 1/3 degli italiani ha iniziato a utilizzare per la prima volta almeno un’app o una piatta­forma online. La ragione è stata soprattutto farsi consegnare cibo o altri prodotti a casa (21%), fare attività fisica (11%) o guardare video in streaming (9%).
Secondo l’inchiesta, molti consumatori hanno usufruito per la prima volta di vari servizi online. Il 18% dei rispondenti ha cominciato a fare la spesa nei negozi virtuali, il 10% ha rinnovato i propri documenti, il 9% ha pagato le utenze, il 9% ha fatto investimenti e il 7% acquistato abbigliamento, il tutto per la prima volta via Internet.
La maggior parte dichiara che è stato facile utilizzare questi servizi via web (con l’eccezione del rinnovo di documenti, che ha creato problemi al 43% dei rispondenti)