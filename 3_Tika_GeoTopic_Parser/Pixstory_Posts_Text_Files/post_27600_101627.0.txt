Arnaud Demare non si ferma più (anche se, in realtà, sarà adesso il percorso dei prossimi giorni a mettergli i bastoni tra le ruote). Il velocista francese della Groupama è infatti riuscito a centrare ieri, sul traguardo di Cuneo, il suo terzo centro in quest’edizione del Giro d’Italia. Neutralizzata la fuga a solo 1km dall’arrivo, Demare, già in maglia ciclamino, ha sconfitto in volata i rivali Bauhaus e Cavendish. Resta ancora in maglia rosa Juan Pedro Lopez, ma già da oggi la corsa rosa torna a salire con la Santena-Torino di 147km, che ripeterà per due volte il passaggio sul colle di Superga e della Maddalena. Una frazione, la 14esima, decisamente movimentata che potrebbe favorire l’arrivo dei fuggitivi o potenziali stravolgimenti della classifica generale.

Foto: Instagram giroditalia