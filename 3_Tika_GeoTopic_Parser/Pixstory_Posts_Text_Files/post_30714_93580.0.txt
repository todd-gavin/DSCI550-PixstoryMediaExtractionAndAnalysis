Antonio Conte è risultato positivo a un tampone anti Covid-19 e si trova ora in isolamento. L'allenatore del Tottenham al momento non manifesta particolari sintomi e probabilmente si sottoporrà a un ulteriore controllo nei prossimi giorni, per capire se potrà sedere in panchina già sabato per il turno di Premier League contro il Brighton. A dicembre, un focolaio di Covid-19 aveva colpito pesantemente il club londinese, con sette giocatori e diversi membri dello staff infettati. In quell'occasione, il virus non aveva colpito Conte. Il controllo a cui è risultato positivo è stato effettuato nello scorso weekend.