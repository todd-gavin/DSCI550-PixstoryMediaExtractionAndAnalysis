il 21 agosto, il Monferrato On Stage approderà in piazza Vittorio Veneto a BUTTIGLIERA (AT) per il concerto di HILLSIDE POWER TRIO, la band guidata dal chitarrista GIUSEPPE SCARPATO. Il trio, che negli anni ha collaborato con artisti del calibro di Piero Pelù, Alex Britti, Enrico Ruggeri, Velvet, Bennato, Emma, Negrita, proporrà al pubblico del Monferrato On Stage una serie di cover riarrangiate in modo unico e improvvisato.
Il programma culinario ideato dallo chef Federico Francesco Ferrero prevede per l’appuntamento di Buttigliera il kebab monferrino originale abbinato al Ruchè di Castagnole Monferrato.
A chiudere l’appuntamento del 21 agosto, il Dj set Radio Veronica One, media partner della rassegna.
La proposta dei vini è curata dal Consorzio Barbera d’Asti e Vini del Monferrato, mentre, per il terzo anno, il direttore gastronomico del Monferrato On Stage è lo chef Federico Francesco Ferrero in collaborazione con Ecomuseo BMA. Il vincitore della terza edizione MasterChef Italia ha ideato per ogni evento un piatto della tradizione monferrina realizzato in una nuova chiave gourmet che mette insieme tradizione e innovazione. Tutti i piatti proposti nel corso della rassegna verranno realizzati insieme alle Pro loco locali.
 Fino al 3 settembre il Monferrato On Stage si sposterà per altri 3 appuntamenti in vari comuni del territorio situato tra le provincie di Torino, Asti e Alessandria: il 26 agosto a FERRERE (AT), il 27 agosto a CASTELL'ALFERO (AT) e, infine, il 3 settembre a FRINCO (AT).