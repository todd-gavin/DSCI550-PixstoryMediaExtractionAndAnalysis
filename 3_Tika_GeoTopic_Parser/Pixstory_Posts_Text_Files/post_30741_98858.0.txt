Dallas Mavericks - Phoenix Suns 103-94
Primo successo nella serie per Dallas che dopo 11 sconfitte consecutive riesce a battere Phoenix. I Mavs riescono a difendere molto meglio rispetto ai match precedenti e prendono da subito il comando, chiudendo a +7 all'intervallo e realizzando l'allungo decisivo nel terzo quarto. Accanto a Luka Doncic - che sfiora la doppia cifra con 26 punti, 13 rimbalzi e 9 assist - si mette in mostra Jalen Brunson con 28 punti. Phoenix ha tutto il quintetto titolare in doppia cifra, ma le sue stelle non brillano. il miglior marcatore è Jae Crowder con 19 punti, mentre Devin Booke si ferma a 18 con 6/13 dal campo e Chris Paul, fresco di 37° compleanno, ne realizza 12, con solo 4 assist e 7 inusuali per lui palle perse.

Philadelphia 76ers - Miami Heat 99-79
Philadelphia ritrova il suo leader Joel Embiid dopo la commozione cerebrale e la frattura dell'orbita oculare e travolge Miami, riaprendo la serie. I 76ers partono forte arrivando in doppia cifra di vantaggio già nel primo quarto, ma gli Heat nel terzo quarto pareggiano a quota 57. Da lì però gli ospiti perdono la via del canestro realizzando solo 22 punti in 15' e Philadelphia dilaga. Danny Green e Tyrese Maxey sono i migliori marcatori con 21 punti, Embiid ne aggiunge 18 con 11 rimbalzi, James Harden 17 con 8 rimbalzi e 6 assist. Tra gli ospiti, che ritrovano Kyle Lowry ancora non al meglio, 33 punti e 9 rimbalzi per Jimmy Butler.