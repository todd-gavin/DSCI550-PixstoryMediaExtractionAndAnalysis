Il Covid ferma Jannik Sinner. Il giovane tennista azzurro è risultato positivo e per questo motivo non potrà prendere parte al torneo ATP 500 di Rotterdam che si disputerà dal 5 al 13 febbraio.

A dare la notizia sono gli stessi organizzatori del torneo aggiungendo che, vista la situazione e l'impossibilità per Sinner di giocare, subentrerà Jo-Wilfried Tsonga, vincitore dell'ABN AMRO World Tennis Tournament nel 2017.

Per lo stesso motivo non prenderà parte alla kermesse olandese anche il numero due al mondo Daniil Medvedev.