दस्ता बदला सेटिंग जारी 
नगर निगम के अतिक्रमण हटाओ दस्ते में कई बदलाव हुए हैं।जिन पांच सब इंस्पेक्टरों की नई भर्ती हुई है उन्हें भी एरिया अलाट कर दिए गए हैं।ऐसे में नए सब इंस्पेक्टरों ने ताबड़ तोड़ कार्रवाई करते हुए वेंडर्स का सामान और रेहड़ियां जब्त की।ऐसे में उन वेंडर्स के भी सामान उठे जिनकी सेटिंग होती थी।चंद वेंडर्स ने तो इन नए सब इंस्पेक्टरों को सेंटिंग करने का आफर दिया लेकिन वह नहीं माने।असल में दस्ते में एक खेल चलता है उसके अनुसार जहां कहीं पर भी दस्ता कार्रवाई करने के लिए पहुंचता है।उससे पहले ही चंद सेंटिंग करने वेंडर्स को जानकारी मिल जाती है और वह दस्ते के आने से पहले ही मौके से फरार हाेने में कामयाब हो जाते हैं।अतिरिक्त कमिश्नर रूपेश कुमार शहर को अतिक्रमण मुक्त बनाने के लिए काफी प्रयास भी कर रहे हैं।बार बार सब इंस्पेक्टरों के एरिया बदले जा रहे हैं।लेकिन इसका असर कम ही दिखाई देता है।गपशप करते हुए एक वेंडर ने दस्ते के सभी सब इंस्पेक्टरों और साथ काम तैनात लेबर की कहानी ब्यान कर दी।जिसका एक व्यक्ति ने वीडियो भी बना लिया है।


बंसल बोले नहीं लडूंगा चुनाव 
एचएस लक्की ने अध्यक्ष बनने के बाद पार्टी को मजबूत करने में लग गए हैं।हाल ही में उन्हाेंने अपनी पार्टी नेताओं के साथ बैठक की।यह बैठक पूर्व केंद्रीय मंत्री पवन बंसल के निवास स्थान पर की गई।बैठक में लक्की ने कहा कि सभी ने एकजुट होकर मेहनत करनी है ताकि आने वाले लोकसभा चुनाव में फिर से पवन बंसल को जीताकर संसद में भेजा जाए।जिस पर पवन बंसल ने टोकते हुए कहा कि अब वह चंडीगढ़ से लोकसभा चुनाव नहीं लडेंगे।यह सुनकर मीटिंग में मौजूद नेता भी हैरान हो गए।बंसल ने कहा कि पार्टी को मजबूत किया जाए ताकि हाईकमान की ओर से जिसे भी उम्मीदवार बनाया जाए उसे जीताकर भेजा जाए।असल में साल 1990 से लगातार पवन बंसल ही चुनाव लड़ते आ रहे हैं।ऐसे में अब कांग्रेस नेता संभावित उम्मीदवारों को लेकर मंथन और चर्चा करने लग गए हैं।गपशप करते हुए नेता बोलते है कि बेशक बंसल चुनाव न लड़े लेकिन टिकट उसे ही मिलेगी