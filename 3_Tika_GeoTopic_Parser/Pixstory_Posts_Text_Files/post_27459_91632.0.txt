È Kelvin Van Der Linde a strappare la prima pole position della stagione del GT World Challenge 2022. Il pilota sudafricano del team Audi WRT, insieme ai compagni Dries Vanthoor e Charles Weerts, ha messo davanti a tutti la sua Audi R8 con il tempo (calcolato sulla media dei tre componenti dell’equipaggio) di 1:40.322, precedendo l’auto gemella del terzetto Legeret-Niederhausen-Mies. Terzo posto per la Mercedes dell’italo-svizzero Raffaele Marciello, staccata di soli 49 millesimi. Solo quindicesimo posto, invece, per l’Audi R8 GT3 LMS di Valentino Rossi, al debutto ufficiale nel campionato in squadra con Frederic Vervisch e Nico Muller. La gara sarà alle 15.00 e sarà trasmessa in diretta sui canali di Sky Sport. 

Foto: Instagram follow_wrt