La sconfitta che non serviva. La Georgia, che vuole entrare nel Sei Nazioni da anni e pretende il posto dell'Italia, con un sistema di retrocessioni e promozioni dal Sei Nazioni B, ha sconfitto per la prima volta nella storia gli Azzurri. Nello stadio di Batumi i padroni di casa sono partiti fortissimi con due mete e un 12-0 che ha subito messo sotto l'Italia, riuscita a riportarsi avanti 12-13 prima di prendere la terza meta sul finale di primo tempo. Si va negli spogliatoi 19-13, poi un brutto secondo tempo pieno di falli, in avanti, punizioni, pali e qualche calcio trasformato (2 per parte). Nei minuti finali i Georgiani mettono al sicuro il risultato e finiscono per trionfare 28-19 di fronte a un pubblico ben poco rugbistico. Non cambierà molto in chiave Sei Nazioni, ma intanto questa sconfitta non è positiva per il rugby italiano e per chi lo critica in Europa, a partire dagli anglosassoni.