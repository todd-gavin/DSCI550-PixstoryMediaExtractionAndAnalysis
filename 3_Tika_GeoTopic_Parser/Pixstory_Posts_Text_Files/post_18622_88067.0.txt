L'olandese Mathieu Van der Poel sarà presente alla Milano-Sanremo. L'annuncio, del tutto inaspettato, è stato fatto dal sua team, l'Alpecin-Fenix. Il ciclista classe '95 non corre su strada dall'ultima Parigi-Roubaix del 3 ottobre scorso. Poi i problemi fisici, in particolare alla schiena e dopo l'operazione al ginocchio, lo avevano stoppato al punto da aver corso una sola volta in questa stagione in ciclocross. Il suo rientro era atteso a fine mese alla Settimana Coppi e Bartali.

Per Van der Poel è la terza partecipazione alla Classicissima. Nel 2020 era arrivato 13esimo, nel 2021 quinto.