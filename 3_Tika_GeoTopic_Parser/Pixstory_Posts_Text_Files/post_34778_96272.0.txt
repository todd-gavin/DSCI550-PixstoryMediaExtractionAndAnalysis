Mauro Icardi cerca squadra. Secondo quanto trapela dalla Francia, l'attaccante argentino sarebbe stato invitato dalla dirigenza del Psg a cercarsi una nuova squadra perché non rientra più nei piani del club. Contemporaneamente a un infortunio che lo terrà fuori per diverse settimane, il rischio è che Icardi non indossi più la maglia parigina.

Dove potrebbe andare Icardi? Gli estimatori non sono tantissimi e se si aggiunge il lauto stipendio da 800mila euro al mese diventano davvero pochissime le squadre interessate. Una di queste potrebbe essere la Juventus, da sempre attenta al giocatore. Il nodo ovviamente è l'ingaggio. Per il resto qualche squadra potrebbe investire sul ritorno al gol bell'ex capitano dell'Inter. In Francia era arrivato dal 2019 e dopo un buon inizio le sue prestazioni sono iniziate a scarseggiare sia come qualità che numericamente. L'arrivo di Mbappé, Neymar, Di Maria e ultimo Messi non gli hanno di certo semplificato la vita.