Bryan Cristante il prossimo anno potrebbe vestire una maglia diversa da quella della Roma. Nel giugno del 2024 scadrà il suo contratto, ma sembra non ci siano state risposte positive dagli incontri per il suo rinnovo. Colpa delle cifre: oggi il centrocampista guadagna 1,5 milioni di euro all'anno e per rimanere in giallorosso ne chiede 3,5 più bonus. Una richiesta troppo esosa per la Roma che potrebbe quindi decidere di venderlo in estate, per non perderlo a parametro zero un anno dopo.

Il Siviglia è una squadra interessata da tempo a Cristante, ma sulla porta ci sarebbero anche Juventus e Milan. I rossoneri non ne hanno bisogno dal punto di vista tattico, più per quello della lista dei giocatori cresciuti nel settore giovanile, uscendo proprio da quello del Milan. La Juventus invece potrebbe avanzare un'offerta visto che si tratta di un giovane italiano e considerato che il cartellino sarebbe di una cifra intorno ai 15 milioni di euro.