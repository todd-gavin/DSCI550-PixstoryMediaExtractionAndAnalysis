Il giorno dopo la presentazione della Ferrari F1-75, oggi è stato il turno della Mercedes, che ha tolto i veli dalla W13 E Performance che accompagnerà Lewis Hamilton nel suo decimo anno nel circus con la casa di Stoccarda (è arrivato nel lontano 2013) e il nuovo arrivato George Russell. Per la nuova era della Formula 1, il team campione del mondo Costruttori in carica torna alle origini: addio alla livrea nera scelta nel 2020 per supportare le tematiche sociali tanto care al pilota inglese, bentornato argento, da sempre un simbolo della Stella a tre punte. La macchina, già scesa in pista oggi sulla pista di Silverstone bagnata dalla pioggia, colpisce per le pance molto strette e per il disegno dei deviatori di flusso posizionati dietro le ruote anteriori. Una 
filosofia totalmente diversa rispetto ai rivali Ferrari. Non ci resta che attendere qualche settimana per capire chi dei due avrà avuto ragione…

Foto: Instagram mercedesamgf1