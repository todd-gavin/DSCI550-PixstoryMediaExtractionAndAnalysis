Brutte notizie in casa Napoli perché i partenopei perdono Eljif Elmas per una lieve elongazione del bicipite femorale sinistro. Questa mattina l’attaccante si è fermato in allenamento ed è in forte dubbio per la partita con l'Empoli. Rischiano di non esserci anche i suoi compagni Di Lorenzo e Ospina. Questo il report dell'allenamento diramato dalla società: "Seduta mattutina per il Napoli all'SSC Napoli Konbami Training Center. Gli azzurri preparano il match contro l'Empoli in programma domenia alle ore 15 per la 34esima giornata di Serie A. La squadra si è allenata sul campo 2 iniziando la sessione con torello. Successivamente seduta tecnico tattica e partitina a campo ridotto. Ospina ha svolto parte di lavoro personalizzato e parte col gruppo. Di Lorenzo ha fatto parte di seduta personalizzata in palestra e parte in campo. Terapie e palestra per Lobotka. Elmas ha lavorato in palestra per una lieve elongazione del bicipite femorale sinistro".