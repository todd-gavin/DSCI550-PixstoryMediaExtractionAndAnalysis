Guai per il centrocampo del Napoli che perde per infortunio Stanislav Lobotka. Gli esami strumentali a cui si è sottoposto il centrocampista questa mattina hanno evidenziato una lesione di basso grado del bicipite femorale destro. Ecco il comunicato ufficiale diramato in queste ore dal club partenopeo: "Seduta mattutina per il Napoli all'SSC Napoli Konbami Training Center. Gli azzurri preparano il match contro l'Empoli in programma domenia alle ore 15 per la 34esima giornata di Serie A. La squadra dopo una prima fase di torello e lavoro aerobico ha svolto partita a campo ridotto. Il gruppo sceso in campo lunedì ha concluso la sessione prima mentre il resto della squadra è rimasto in campo svolgendo esercitazione tecnico tattica. Di Lorenzo ha svolto parte della seduta in gruppo e personalizzato in campo. Ospina non si è allenato per sindrome influenzale. Osimhen lavoro personalizzato di prevenzione in palestra. Juan Jesus ha svolto lavoro personalizzato in palestra per un lieve trauma distorsivo al ginocchio destro accusato nell’allenamento di ieri. Gli accertamenti strumentali effettuati a Stanislav Lobotka hanno evidenziato una lesione di basso grado del bicipite femorale destro".