Sembrava procedere tutto a gonfie vele per Michela Moioli, e invece le Olimpiadi invernali di Pechino si sono presto trasformate in un vero e proprio incubo per la campionessa dello snowboard oro a PyeongChang. La portabandiera italiana è stata infatti eliminata in semifinale proprio mentre sembrava essere in formissima, lanciata verso un podio bis. “Fuori in semifinale - ha scritto Michela su Instagram - il mio incubo. Questo è lo sport, c’è sempre qualcuno che vince e qualcuno che perde. Ma non mi arrendo, ho due giorni per rimettere insieme i pezzi, sabato ci sarà la gara a squadre e ce la metterò tutta”. In bocca al lupo! 

Foto: Instagram michela_moioli