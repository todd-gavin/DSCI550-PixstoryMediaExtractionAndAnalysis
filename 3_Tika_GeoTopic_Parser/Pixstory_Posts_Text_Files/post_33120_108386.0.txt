Fabio Quartararo vince al Sachsenring, si prende il trono di Marc Marquez (che qui vinceva da 10 anni consecutivi, 8 dei quali in MotoGP) e va in fuga nella classifica iridata. Doppietta francese sul podio con la Ducati di Johann Zarco in seconda posizione e con quella di Jack Miller in terza. Quarto un ottimo Aleix Espargaro, con Luca Marini bravo quinto. Gli altri italiani in top ten sono i ragazzi del team Gresini, con Fabio Di Giannantonio 8° ed Enea Bastianini 10° dopo una discreta rimonta. Francesco Bagnaia si è invece sdraiato al 4° giro quando era secondo e cercava di tenere il passo di Quartararo. Nel mondiale ora il francese comanda con 172 punti davanti ad Aleix Espargaro (Aprilia) 138 e a Johann Zarco con 111. Enea Bastianini è quarto con 100 punti, Bagnaia sesto con 81 pari merito con Miller e a una lunghezza da Brad Binder, oggi settimo.