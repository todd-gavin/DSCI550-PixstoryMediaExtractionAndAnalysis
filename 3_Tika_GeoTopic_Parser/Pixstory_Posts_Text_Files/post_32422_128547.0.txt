Il triplista Andrea Dallavalle e la martellista Sara Fantini rimpinguano il bottino di medaglie azzurre agli europei di atletica leggere di Monaco di Baviera. Dallavalle chiude dietro all'imprendibile portoghese Pichardo in una finale di salto triplo che poteva regalare anche di più all'Italia. Il suo salto di 17,04 metri è bastato per la piazza d'onore, con Tobia Bocchi quarto a 16.79 e un Emmanuel Iehmeje che se solo avesse ripetuto il 17.20 della qualificazione si sarebbe messo al collo l'argento, invece è giunto nono non prendendo parte ai salti di finale. Discorso analogo va fatto per Sara Fantini, che lanciando la misura della qualifiacazione sarebbe potuta essere oro e si è invece dovuta accontentare del bronzo con 71.58 alle spalle della romena Ghelber (72.72) e la polacca Rozanska (72.12). Nell'asta femminile Roberta Bruni ha saltato i 4.55m, venendo poi eliminata alla quota successiva e chiudendo in settima piazza. Gli altri titoli di giornata sono andati allo spagnolo Martinez nei 110 hs, che ha vinto per un millesimo al fotofinish sul francese Martinot-Lagarde (Fofana eliminato in semifinale), all'olandese Femke Bol nei 400  femminili in 49"44 e al britannico Matthew Hudson-Smith nei 400 maschili in 44"53. Al mattino Ottavia Cestonaro si era qualificata per la finale del salto triplo femminile (fuori Dariya Derkach) con la nona misura. Nei 400 ostacoli femminili supera il turno Rebecca Sartori e raggiunge Ayomide Folorunso in semifinale (per tempo d'iscrizione), mentre eliminata Linda Olivieri. Al maschile bene Mario Lambrughi che vince la sua batteria e raggiunge in semifinale Jose Bencosme.