Il caso Anatoliy Tymoshchuk sta tenendo banco in queste ore, dopo che il collaboratore dello Zenit San Pietroburgo aveva deciso di non dissociarsi dal team mentre la Russia sta invadendo l’Ucraina. Sono ufficialmente arrivati a questo proposito i provvedimenti da parte della Federcalcio ucraina nei suoi confronti. Il massimo organo calcistico ucraino ha accolto integralmente le richieste del comitato etico, decidendo di privare Tymoshchuk della licenza di allenatore di livello Pro. È stata inoltre richiesta alle autorità pubbliche di privarlo di tutti i premi statali e delle onorificenze e di tutti i titoli ottenuti come vincitore del campionato d’Ucraina, della Coppa d’Ucraina, della Supercoppa d’Ucraina oltre che escludere Tymoshchuk dall’albo ufficiale dei giocatori delle Nazionali UAF. Infine sarà vietato a vita a Tymoshchuk la possibilità di svolgere attività calcistiche sul territorio dell’Ucraina.

Foto Twitter Tymoshchuk