Dopo lo 0-0 di Roma-Genoa e l’1-2 di Inter-Milan, il sabato di anticipi della 24esima giornata di Serie A si è chiuso con il successo della Lazio, che ha travolto per 3 a 0 la Fiorentina all’Artemio Franchi. La partita si è sbloccata nella ripresa, con le reti di Milinkovic-Savic e Immobile prima dell’autorete di Biraghi. Male la viola del post-Vlahovic, con il sostituto Cabral ancora non perfettamente integrato nei meccanismi del tecnico Italiano. Tra domani e lunedi le altre sette partite della giornata, con il piatto forte di Juventus-Verona alle 20.45 di domani.

Foto: Instagram official_sslazio