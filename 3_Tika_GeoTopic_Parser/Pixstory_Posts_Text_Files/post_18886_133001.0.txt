Alla vigilia di Juventus-Roma Allegri non svela nulla in conferenza stampa, solo una battuta sul nuovo arrivato Milik che, però, non sa se potrà convocarlo già da oggi per questioni burocratiche. "Sono molto contento di Milik, ha numeri impressionanti e per caratteristiche può giocare anche con Vlahovic. Aspettiamo il nullaosta a livello burocratico che spero arrivi, così sarà a disposizione. E visto che non ho ancora deciso la formazione, magari lo faccio giocare dall'inizio, mi è balenata questa idea. Quindi vediamo, 11 comunque li facciamo giocare se no ci squalificano".

A Torino torna Dybala con la sua nuova squadra. E torna anche Mourinho: "Per noi è il primo scontro diretto contro una Roma che sta facendo bene. Incontrare Mourinho è sempre un piacere, sta facendo un ottimo lavoro e plasmando la squadra a modo suo. Sarà una partita molto equilibrata. Con Dybala abbiamo passato degli anni straordinari, con le sue giocate ha fatto divertire tutti. Sarà un piacere rivederlo".

Ha parlato anche delle critiche (non certo nuove) per il poco bel gioco della Juventus: "L'anno scorso abbiamo buttato le basi per tornare a vincere. Cercheremo di farlo, vedremo anche il mercato come finirà. Il divertimento per me è vincere e per farlo bisogna passare anche dai momenti di difficoltà. Ci vuole un po' di pazienza. Ecco perché l'altro giorno contro la Sampdoria, dopo il primo tempo bisognava rimanere tranquilli perché si poteva solo migliorare".