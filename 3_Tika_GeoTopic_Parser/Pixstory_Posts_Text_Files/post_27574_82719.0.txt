Nei mesi scorsi avevano provato ad acquistare il team Sauber, attualmente in griglia di partenza in Formula 1 con il nome di Alfa Romeo Racing. Fallita la scalata alla scuderia di Hinwil, gli Andretti non sembrano intenzionati a fermarsi e, anzi, starebbero pensando a entrare in F1 con una scuderia tutta nuova. Ad annunciarlo è stato il leggendario Mario Andretti, campione del mondo 1978, confermando l’intenzione del 
figlio Michael (in F1 come pilota nel 1993 prima di diventare team principal di successo in IndyCar e, recentemente, anche in Formula E) di esordire nel paddock anche grazie ai nuovi regolamenti finanziari che permettono anche alle piccole squadre di competere con le grandi case automobilistiche. Presto per sapere se gli Andretti ci riusciranno, intanto la domanda per accedere in F1 è stata presentata per entrare in pista nel 2024. Vedremo…

Foto: Instagram andrettimario