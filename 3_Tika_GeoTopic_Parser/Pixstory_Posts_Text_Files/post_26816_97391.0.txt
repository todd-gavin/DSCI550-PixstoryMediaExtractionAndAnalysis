Cate Blanchett è senza ombra di dubbio la meglio vestita della sua generazione e nonostante la sua eleganza naturale e la sua bellezza sofisticata siano un grande aiuto nella riuscita di un look, il merito va anche alla sua stylist Elizabeth Stewart, che oltre a lei cura il look anche di Julia Roberts ed Elizabeth Olsen.
Nell’ultima foto pubblicata dalla sua amica e collaboratrice Blanchett indossa uno splendido completo burgundy del marchio The Row. Parte della collezione cruise di cui avevamo giù parlato un paio di mesi fa, questo look dona particolarmente ad un fisico longilineo come quello della Blanchett che ama indossare completi dallo stile androgino.