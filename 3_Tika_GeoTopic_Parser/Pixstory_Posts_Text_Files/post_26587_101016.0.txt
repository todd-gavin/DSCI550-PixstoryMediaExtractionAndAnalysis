La Uefa rinvia il recovery fund da 6 miliardi per il calcio europeo. Secondo indiscrezioni, l'ente di Nyon ha sospeso il piano di raccolta delle risorse che avrebbe poi dovuto distribuire fra i club sotto forma di prestiti a tassi agevolati. Circa un anno fa la banca americana Citi aveva ricevuto mandato di sondare il mercato per l'emissione di uno o più bond necessari a costituire il fondo che avrebbe dovuto aiutare le società più indebitate ad avviare un percorso di risanamento dopo la crisi pandemica.