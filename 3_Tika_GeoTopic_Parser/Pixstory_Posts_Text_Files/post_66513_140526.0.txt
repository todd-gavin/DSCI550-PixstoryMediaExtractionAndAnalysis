ഇനിയൊരു ജനകീയ  ആഘോഷം, ജനകീയ കൂട്ടായ്മ ഉണ്ടാകില്ല എന്ന് എല്ലാ ജനങ്ങളും മീഡിയകളുടെയും മൊബൈലിൻ്റെയും അതിപ്രസരണം കൊണ്ട് മനസ്സ് പതിയെ പതിയെ പാകപ്പെടുത്തി വന്നതായിരുന്നു. കൂട്ടായ്മകൊളൊക്കെ തോണ്ടുന്ന വിരലുകളിൽ ഒതുങ്ങിപ്പോയി എന്ന് ഉറപ്പിച്ചു...... പുതു തലമുറകൾ പുത്തൻ ചിന്താഗതിയ്ക്ക് പുറകെ എന്ന് കരുതി...
പക്ഷെ ആ വിചാരങ്ങളെല്ലാം കാറ്റിൽ പറത്തി കൊണ്ട് മൂന്ന്, നാല് ദിനം നമ്മളെ ആശ്ചര്യപ്പെടുത്തി എന്നത് യാഥാർത്ഥ്യമാണ്. നഷ്ടപ്പെട്ട പലതും തിരുച്ചു കിട്ടിയ ഒരു വല്ലാത്ത സ്ന്തോഷം. അത് പറഞ്ഞറിയിക്കുന്നതിലും ഒരു പാട് ഒരുപാട് ആണ്. അത് അങ്ങനെ തന്നെയായിരിക്കും എല്ലാവർക്കും. ഒരു നാട് ഒരുമിച്ച് തോളോട് തോൾ ചേർന്ന് മതമോ ജാതിയോ വർണ്ണമോ രാഷ്ട്രിയമോ നോക്കാതെ ഒരു ഗ്രാമ പഞ്ചായത്തിൻ്റെ ഭരണ സമിതിയുടെ കൂടെ ഒത്തൊരുമിച്ച് നിന്നത് എത്ര സന്തോഷത്തോടെ ആയിരുന്നു. ഒരോ പ്രോഗ്രാമും ചിട്ടയോടെ ഒരുക്കി കൂട്ടിയോജിപ്പിച്ച കൺവീനർ രവിയേട്ടനും സംഘാടക സമിതി അംഗങ്ങളും ഒരു നാടിൻ്റെ ആവേശമാണ് കൊടുമുടിയിൽ എത്തിച്ചത്. മത്സാരാർത്ഥികൾ മുതൽ ഈ ആഘോഷങ്ങളിൽ പങ്കാളികളായ നാട്ടുക്കാരും മറ്റുള്ളവരും എത്രത്തോളം അഭിനന്ദനം അർഹിക്കുന്നവർ ആണെന്ന് പറയാൻ വയ്യ... അത്രയ്ക്ക് ഉണ്ട് സന്തോഷം.  രണ്ട് ദിന സ്റ്റേജ് പരിപാടി വല്ലാത്ത അനുഭവമായി. മഴയെന്ന വില്ലൻ ഒഴിഞ്ഞ് മാറി നിന്നുകൊണ്ട് നമ്മുടെ കൂട്ടായ്മയോട് ആദരവ് പ്രകടിപ്പിച്ചതും വലിയൊരു കാര്യമായി. കുടുംബശ്രീ അംഗങ്ങൾ നാടിൻ്റെ നാഡീ ഞരമ്പുകൾ ആണെന്ന വലിയ സത്യം ഇവിടെ ഒരിക്കൽ കൂടി കാണിച്ചു തന്നു.... പിഞ്ചു കുഞ്ഞുങ്ങൾ മുതൽ മുത്തശ്ശിമാർവരെ പല മത്സരത്തിലും പങ്കെടുത്തത് ആവേശം വാനോളം ഉയർത്തി. ഓണം ഒരു മതത്തിൻ്റെയല്ല, ഒരു നാടിൻ്റെ  ആഘോഷം ആണെന്ന് ആവർത്തിച്ച് കൊണ്ട് വൈത്തിരിക്കാർ തെളിയിച്ചിരിക്കുന്നു.  ഓണം ഞങ്ങളുടെ ആഘോഷമാണ്, ഓണം ആഘോഷിക്കാൻ പാടില്ല. എന്ന് പറയുന്നവർക്ക്  ഒരു താക്കീത് കൂടിയാണ് ഈ ആഘോഷത്തിലെ ഒരോരുത്തരുടെയും ആവേശവും, സന്തോഷവും....
ഒരു നാടിൻ്റെ ആവേശ ലഹരിയിൽ മതിമറന്ന് സന്തോഷിച്ച ജനതയാണ് നമ്മൾ മൂന്ന്, നാല് ദിനമായി കാണുന്നത്. 
ഒരുക്കങ്ങൾ തുടങ്ങിയിട്ട് ആഴ്ചകൾ ആയി.... അതിൻ്റെ അവസാന ദിനവും ഇന്ന് അവസാനിച്ചു എന്ന് തീർച്ചപ്പെടുത്തിയപ്പോൾ ഒരു നൊമ്പരം.. ഇനിയും നമ്മുക്ക് അടിച്ച് പൊളിയ്ക്കണം എല്ലാ ഓണവും....  കാത്തിരിക്കുന്നു അടുത്ത വർഷത്തേയ്ക്ക് തുമ്പപ്പൂ - 2023 വേണ്ടി.......