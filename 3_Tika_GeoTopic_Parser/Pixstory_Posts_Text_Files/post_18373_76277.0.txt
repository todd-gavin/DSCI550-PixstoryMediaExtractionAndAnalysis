Appena 58 centesimi separano l'azzurro Giuliano Razzoli, secondo dopo la prima manche dello slalom speciale notturno di coppa del mondo di Schladming, dall'attuale leader in graduatoria, lo svedese Kristoffer Jakobsen. Il primo ha concluso la sua discesa con il tempo di 51"32, subito dopo l'italiano a 58 centesimi e terzo il norvegese Luca Braathen.

La Night Race si è svolta con fondo compatto molto duro e porte ravvicinate che hanno costretto gli atleti a girare molto. Dopo la prova dei migliori 30 si segnalano Tommaso Sala al momento 11/o (52''58) e più indietro Stefano Gross 13/o, Alex Vinatzer 17/o, Manfred Moelgg 19/o e Simon Maurberger 21/o.