Dopo aver risolto la pratica Vidal, l'Inter sta per superare anche l'ostacolo a nuovi acquisti Alexis Sanchez. Il cileno ha trovato l'accordo con l'Olympique Marsiglia, ne sono convinti in Francia, e quindi è pronto a rescindere il suo contratto con il club nerazzurro. Sanchez sarebbe dovuto rimanere a Milano per un'altra stagione ma non rientra più nei piani del club e del tecnico Simone Inzaghi.

Per lasciare l'Inter l'attaccante ex Udinese, Barcellona e Arsenal ha chiesto una buonuscita di 4,5-5 milioni di euro che, a quanto pare, la società sarebbe disposta a dargli.

Con il club francese invece Sanchez si sarebbe accordato per un contratto pluriennale sulla base di 3 milioni di euro netti a stagione.