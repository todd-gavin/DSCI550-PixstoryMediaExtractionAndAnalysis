L’Italia supera in maniera convincente anche l’esame di inglese. Sul campo di Wolverhampton, gli Azzurri di Roberto Mancini hanno infatti pareggiato a reti bianche contro l’Inghilterra, nella rivincita della finale dei campionati europei di Wembley di un anno fa, che vide la nostra Nazionale trionfare ai rigori dopo l’1-1 dei tempi supplementari. Una partita, giocata a porte chiuse per via della sanzione inflitta dall’Uefa in seguito agli scontri della finale di Londra dello scorso luglio, che la selezione italiana ha giocato con personalità, rischiando di andare in gol in alcune occasioni di cui una, clamorosa, con Sandro Tonali nel corso del primo tempo. Il pareggio nell’altro match del nostro girone di Nations League tra Germania e Ungheria ci consente così di tenere la testa della classifica con 5 punti. Martedì di nuovo in campo contro la Germania per la prima partita del girone di ritorno. 

Foto: Instagram azzurri