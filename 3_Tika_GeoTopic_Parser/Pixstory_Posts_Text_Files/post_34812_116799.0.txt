Per la seconda volta nella storia dei campionati mondiali di atletica leggera i 100 metri regalano un podio di connazionali. Dopo il forfait di Jacobs prima delle semifinali, gli americani si sono ripresi la scena con gli interessi. A vincere la finalissima è stato l'argento di Tokyo Fred Kerley con il tempo di 9.86 fatto registrare in rimonta. Dopo una batteria corsa in 9.79, un tempo incredibile, ha rischiato di combinarla grossa in finale, così come era accaduto a Tokyo. Invece questa volta è riuscito a prendere la medaglia d'oro, la sua prima in una grande competizione.

Dietro Kerley è arrivato Marvin Bracy a solo un paio di centesimi di distanza. Peccato per lui perché aveva dominato tutta la gara, di fatto tranne gli ultimi metri che gli sono costati la parte più alta del podio.

Un po' a sorpresa, soprattutto per come era partita la finalissima, la medaglia d'argento va a Trayvon Bromell, più lento di Bracy solo di un paio di millesimi. Tempo migliore del 2015 quando appena ventenne arrivò dietro a Justin Gatlin e soprattutto dietro Usain Bolt, grazie anche a una seconda parte di gara corsa in modo perfetto che gli ha permesso di rimontare il giamaicano Seville negli ultimi appoggi.

Lontano dalle medaglie Christian Coleman, uno dei più attesi. Nei due giorni di gare non è mai sceso sotto il muro dei 10 secondi.