Al Santiago Bernabeu va in scena l'impresa del Real Madrid e di Karin Benzema. La punta francese, con una tripletta nel secondo tempo del match di ritorno tra la squadra di Carletto Ancelotti e il Paris Saint Germain, ribalta l'1-0 di Parigi e anche l'1-0 del primo tempo, firmato Kylian Mbappé. La compagine spagnola avanza così ai quarti di finale della Champions, dove è approdato anche il Manchester City. Gli inglesi hanno infatti chiuso per 0-0 il match casalingo con lo Sporting, già battuto per 5-0 a Lisbona due settimane fa.