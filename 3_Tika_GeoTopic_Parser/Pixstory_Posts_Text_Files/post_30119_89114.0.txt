Improvvisamente la numero 1 del tennis femminile comunica il suo ritiro dal circuito. Ashleigh Barry ha detto di non aver più niente da dare al tennis dopo la vittoria di Wimbledon e dell'Australian Open. 

“Sono così grata al tennis, che mi ha fatto realizzare tutti i miei sogni, ma so che è arrivato il momento di appendere la racchetta al chiodo e di inseguire altri sogni. La vittoria a Wimbledon lo scorso anno mi ha cambiato molto come persona e come atleta. Ci ho pensato molto dopo Wimbledon. Poi è arrivata la sfida dell’Australian Open, e credo che fosse la maniera più perfetta per celebrare il meraviglioso percorso della mia carriera tennistica.”
“C’è stato un cambiamento di prospettiva in questa seconda parte della mia carriera. La mia felicità non dipendeva più dai risultati. Il successo, per come lo definisco io, è sapere di aver dato tutto quello che potevo dare. Sono soddisfatta, sono felice. Fisicamente non ho più niente da dare, ho dato tutto al tennis.”
Barty ha vinto 3 Slam in carriera ed è stata numero 1 per 121 settimane.