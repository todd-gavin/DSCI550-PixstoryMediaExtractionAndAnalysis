Le barriere sono anche quelle che le donne vivono ogni giorno in città disegnate da uomini e per gli uomini. In “Spaz3 urban3” – perché una città femminista è migliore per tutt3” si parlerà di come ripensare le nostre città in ottica femminista, con le architette Florencia Andreola e Azzurra Muzzonigo, ideatrici di Sex & The City (associazione che osserva le città da un punto di vista di genere) e autrici di “Atlante di Genere”, Beatrice Costa (Presidente Fondazione dell’Ordine degli Architetti della Provincia di Milano) e Giulia Sudano (Period Think Tank). Le barriere di genere sono ancora profondamente radicate nel nostro tessuto culturale e sociale. Per questo è tanto più importante parlarne ai bambini. Ma come? Ne discuteranno, in “Come glielo spiego? – Le barriere di genere raccontate a3 bambin3”, la scrittrice e influencer Fiore Manni, autrice di “Come le cicale” e con Elena Peduzzi di “Amore, Sesso e altre cose così” (Rizzoli), Monica Martinelli, fondatrice di settenove, casa editrice per prevenire la violenza di genere, e la drag queen e attivista LGBTQIA+ Cristina Prenestina, che ha portato in Italia “Drag Queen Story Hour” (progetto nato a San Francisco per educare i bambini a diversità e inclusione grazie a favole narrate da una Drag Queen). L’incontro, moderato da Rita Balestriero di D-La Repubblica, si chiuderà con una lettura/performance di Cristina Prenestina: una fiaba LGBTQIA+ per adulti e bambini. La riflessione sulle barriere di genere non poteva prescindere dai grandi protagonisti del nostro tempo, i social network. Servono a contrastare gli stereotipi, o al contrario li alimentano? Se ne parla in “Social network e stereotipi – Una storia di amore e odio” con il comico e content creator Pierluca Mariti (IG: “piuttosto_che”), il medico e divilgatore scientifico Edoardo Mocini, fondatore di “Medicina inclusiva”, l’antropologa e divulgatrice Giulia Paganelli  (“Eva Stai Zitta”), l’influencer Karen Ricci, autrice di “Cara sei maschilista” (Rizzoli), moderat3 da Maria Cafagna, consulente politica e autrice TV.