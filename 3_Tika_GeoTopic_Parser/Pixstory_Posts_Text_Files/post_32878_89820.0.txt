Charles Leclerc è stato il più veloce nella prima e nella seconda sessione di prove libere del Gran Premio dell'Arabia Saudita a Jeddah. Il pilota della Ferrari ha chiuso le PL1 in 1:30.772 ed è seguito da vicino da Max Verstappen, che al pomeriggio è rimasto dietro al ferrarista di 116 millesimi ma con le gomme Hard, contro le Soft del monegasco. Nelle PL2 serali Leclerc ha migliorato fino a 1:30.074, lasciando a 140 millesimi sempre Verstappen, ma con gomme Medium. I tempi sono poco indicativi, comunque, visti i tanti tentativi abortiti, il traffico in pista e le solite prove di carico che si fanno al venerdì. Leclerc e Sainz, però, hanno entrambi toccato il muretto nelle PL2 danneggiando le rispettive Ferrari e concludendo la giornata con una ventina di minuti di anticipo, senza fare prove di passo gara.