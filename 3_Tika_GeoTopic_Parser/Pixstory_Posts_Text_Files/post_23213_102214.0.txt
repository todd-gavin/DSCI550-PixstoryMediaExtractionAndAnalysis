Le famose scimmie della piazza Jamaa El Fna, la piazza principale della medina di Marrakech, in Marocco, sarebbero tutte vaccinate contro la rabbia. Lo rivelano i quotidiani locali riportando il censimento dei servizi veterinari della provincia. Secondo i dati raccolti gli animali sarebbero coperti dal vaccino, come prevede il protocollo di sicurezza e prevenzione contro i rischi di infezione.