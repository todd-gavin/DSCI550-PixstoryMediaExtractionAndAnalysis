Siniša Mihajlović ha spiazzato tutti. L'allenatore del Bologna, in mattinata, ha convocato una conferenza stampa straordinaria, data l'assenza di partite questa settimana. Il serbo ha comunicato nuovi aggiornamenti riguardo la leucemia, che lo ha colpito due anni e mezzo fa: «Dalle ultime analisi sono emersi alcuni campanelli d'allarme: la malattia potrebbe ripresentarsi. 

Per evitare che ciò accada mi è stato consigliato di intraprendere un percorso terapeutico. Per usare un termine calcistico, giocherò d'anticipo e non entrerò in scivolata su un avversario. Salterò alcune partite, ma continuerò ad allenare il Bologna dall'Ospedale».