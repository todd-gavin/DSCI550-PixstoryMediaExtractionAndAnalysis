Pechino continua a regalare enormi soddisfazioni alla delegazione italiana. Gli azzurri hanno infatti portato nel medagliere altre due medaglie preziosissime: nel doppio misto del curling, Stefania Constantini e Amos Mosaner hanno sconfitto in finale la Norvegia, centrando la terza storica medaglia – la prima assoluta nella specialità, introdotta solo a PyeonChang quattro anni fa – in una disciplina capace di tenere incollati gli italiani davanti agli schermi. Ma non è solo oro Constantini-Mosaner, perché nella quarta giornata di Giochi invernali a festeggiare è stato anche Federico Pellegrino, in grado di centrare la medaglia d’argento nello sprint a 
tecnica libera dello sci di fondo. 

Foto: coni.it