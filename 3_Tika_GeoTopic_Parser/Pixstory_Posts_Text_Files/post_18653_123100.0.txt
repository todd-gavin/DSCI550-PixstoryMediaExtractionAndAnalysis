L'avventura europea di Edison Cavani potrebbe essere arrivata al capolinea. Secondo quanto riportato da alcuni media spagnoli, il Matador è vicino a firmare con il Boca Junior. La squadra argentina avrebbe superato il Villareal nella corsa all'attaccante svincolato da fine giugno dopo i due anni trascorsi al Manchester United in cui ha segnato appena 12 reti.

L'annuncio di Cavani dovrebbe arrivare nelle prossime ore visto che il calciomercato in Argentina si chiude l'8 agosto.

Cavani è in Europa dal 2007 quando, appena 20enne, venne acquistato dal Palermo di Maurizio Zamparini. Poco più di 30 gol in un centinaio di partite gli valgono la chiamata del Napoli con cui diventa un grande attaccante capace di segnare 78 reti in 104 partite disputate in azzurro. Solo 3 gli anni in Campania, sette invece quelli a Parigi dove segna 138 gol in 200 presenze. Ultima squadra europea il Manchester United con cui ha fatto le sue due peggiori stagioni in carriera.