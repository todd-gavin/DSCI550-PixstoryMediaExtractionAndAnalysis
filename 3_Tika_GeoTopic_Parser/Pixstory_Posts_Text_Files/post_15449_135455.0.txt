Il lago di Como ospita da vent'anni George Clooney, che trascorre le sue vacanze a Villa Oleandra, sua residenza estiva, e nell'adiacente Villa Margherita. Per ospitare i numerosi amici che ogni anno gli fanno visita, l'attore americano sembra ora intenzionato ad acquistare una abitazione anche a Bellagio. A riferirlo è La Provincia di Como, secondo cui il protagonista di Ocean's Eleven è "sempre più legato a doppio filo al territorio". Il quotidiano riferisce dell'interessamento dell'attore per un appartamento di via Lungo Lario Manzoni. Qualcosa di più semplice e fruibile di una villa, e meno appariscente, ma comunque di gusto e a cinque stelle. "Una persona a modo, è venuto a visitare l'appartamento a inizio della scorsa settimana e ha fatto i complimenti per la posizione dell'abitazione e la splendida vista del lago", racconta al giornale il proprietario dello stabile, Simone Molinari. Della visita di Clooney a Bellagio parla anche Dagospia, riferendo del pranzo con famiglia in un noto ristorante e confermando il sopralluogo come dimora per gli ospiti