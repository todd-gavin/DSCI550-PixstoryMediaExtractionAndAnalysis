India vs Western Australia XI: टी20 वर्ल्ड कप 2022 की शरुआत 22 अक्टूबर से होने जा रही है, हालांकि 16 अक्टूबर से क्वालीफाइंग राउंड के मुकाबले भी खेले जाने हैं. ऑस्ट्रेलिया में खेले जाने वाले इस विश्व कप के लिए रोहित शर्मा की अगुवाई वाली टीम इंडिया जोर-शोर से तैयारियों में जुटी हुई है.
बता दें कि विश्व कप में टीम इंडिया अपना पहला मुकाबला 23 अक्टूबर को पाकिस्तान के खिलाफ खेलने वाली है. हालांकि इस हाई वोल्टेज मुकाबले से पहले टीम इंडिया 10 और 13 अक्टूबर को वेस्टर्न ऑस्ट्रेलिया के खिलाफ दो वार्म-अप मुकाबले भी खेलने वाली है.
साल 2021 विश्व कप में निराशाजनक प्रदर्शन के बाद रोहित शर्मा की अगुवाई में इस साल भारतीय टीम अपने प्रदर्शन में सुधार करना चाहेगी. हालांकि टूर्नामेंट के शुरू होने से पहले ही टीम इंडिया को बड़ा झटका लगा है और टीम के अनुभवी गेंदबाज़ जसप्रीत बुमराह चोट के चलते विश्व कप से बाहर हो चुके हैं. ऐसे में टीम के अन्य अनुभवी खिलाड़ियों पर इस साल टीम को संभालने का दारोमदार होगा, जिसमें कप्तान रोहित शर्मा, केएल राहुल, विराट कोहली, दिनेश कार्तिक और भुवनेश्वर कुमार जैसे खिलाड़ियों का नाम शामिल है.
India vs Western Australia XI - कब देखें?
भारत और वेस्टर्न ऑस्ट्रेलिया के बीच पहला वार्म-अप मुकाबला पर्थ के मैदान पर 10 अक्टूबर को खेला जाएगा. वहीं दोनों टीमों के बीच दूसरा वार्म-अप मुकाबला भी 13 अक्टूबर को पर्थ के ही मैदान पर खेला जाएगा. दोनों मुकाबलों की शरुआत भारतीय समयानुसार शाम 4 बजे से होगी.
India vs Western Australia XI - कहां देखें?
भारत और वेस्टर्न ऑस्ट्रेलिया मुकाबले का लाइव प्रसारण वेस्टर्न ऑस्ट्रेलिया के ऑफिसियल यूट्यूब चैनल पर किया जाएगा. इस मैच को लाइव देखने के लिए यहां क्लिक करें.
टी20 वर्ल्ड कप के लिए टीम इंडिया का स्क्वाड
रोहित शर्मा (कप्तान), केएल राहुल (उपकप्तान), ऋषभ पंत (विकेटकीपर), विराट कोहली, सूर्यकुमार यादव, दीपक हुड्डा, दिनेश कार्तिक (विकेटकीपर), हार्दिक पांड्या, रविचंद्रन अश्विन, युजवेंद्र चहल, अक्षर पटेल, भुवनेश्वर कुमार, हर्षल पटेल, अर्शदीप सिंह।
स्टैंडबाय: मोहम्मद शमी, दीपक चाहर, श्रेयस अय्यर, रवि बिश्नोई।