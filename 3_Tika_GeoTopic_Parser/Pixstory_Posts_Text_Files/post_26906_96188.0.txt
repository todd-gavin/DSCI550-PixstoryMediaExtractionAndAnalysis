La Triennale dedica una mostra a Memphis. L'esposizione dal titolo «Memphis again», diretta e curata da Christoph Radl, si terrà negli spazi dell'istituzione a Milano dal 18 maggio al 12 giugno. Nella Curva del palazzo in viale Alemagna, lunga oltre cento metri, troveranno posto più di 200 tra mobili e oggetti realizzati tra il 1981 e il 1986 dalle firme che parteciparono al movimento  fondato da Ettore Sottsass.

Librerie come la Carlton di Sottsass, tavoli come il Madras di Nathalie Du Pasquier, divani come il Dublin di Marco Zanini o sedie come la First di Michele De Lucchi saranno presentati in ordine cronologico, come in una sfilata. Nella quale lo spettatore è invitato a muoversi in un'atmosfera da night club, suggerita dall'allestimento e dal soundtrack di Seth Troxler. Mentre alle pareti saranno proiettate frasi di protagonisti, critici, architetti e designers.

https://www.mffashion.com/news/backstage/la-triennale-dedica-una-mostra-a-memphis-202204211750485112