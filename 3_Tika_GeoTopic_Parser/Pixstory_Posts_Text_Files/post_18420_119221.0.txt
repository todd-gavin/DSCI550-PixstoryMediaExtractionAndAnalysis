Il Milan ha ceduto in prestito secco Daniel Maldini allo Spezia, attaccante figlio (e nipote) d'arte che nei giorni scorsi era stato molto vicino al Verona. Quasi un segno del destino visto che l'unico gol segnato finora in Serie A da Maldini junior è stato proprio a La Spezia, nella trasferta vinta dal Milan 2-1.

Il sorpasso dello Spezia sul Verona è avvenuto nelle ultime ore. La differenza l'ha fatta proprio la formula del prestito. Il Verona chiedeva anche il diritto di riscatto o al limite il contro riscatto. Ma il Milan ha preferito fare prestito secco, in modo tale da poterlo riportare in rossonero senza troppo vincoli.

Maldini avrà modo di giocare molto di più e fare esperienza. Fino a oggi ha giocato otto spezzoni di partite e, come se fosse un altro segno del destino, l'esordio è avvenuto a La Spezia mentre la seconda presenza a Verona. L'ufficialità dell'operazione ci sarà nei prossimi giorni.