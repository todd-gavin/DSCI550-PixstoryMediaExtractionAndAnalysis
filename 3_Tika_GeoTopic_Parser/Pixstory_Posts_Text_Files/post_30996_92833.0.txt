Importante vittoria in ottica qualificazione in Champions League per la Juventus, vincitrice per 2-1 in casa del Cagliari. I bianconeri hanno sudato le proverbiali sette camicie, finendo sotto dopo appena 10' per via di un gol di Joao Pedro. Un quarto d'ora dopo il Var ha annullato la rete del momentaneo pareggio realizzata da Pellegrini, ma poco prima dell'intervallo è arrivato il pareggio grazie a un gol di Matthijs De Ligt, realizzato di testa si cross di Cuadrado. Il gol vittoria lo ha invece segnato Dusan Vlahovic al 75'. La Juventus sale così a quota 62 punti, portandosi momentaneamente a +8 sulla Roma quinta. Cagliari invece inchiodato a quota 25, appena 3 punti sopra la zona retrocessione.