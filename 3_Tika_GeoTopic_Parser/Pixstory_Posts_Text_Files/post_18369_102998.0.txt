Tra poco più di una settimana Matteo Berrettini tornerà a giocare un match ufficiale dopo oltre tre mesi dall'ultimo incontro a Indian Weels. Lo ha annunciato lui stesso in un video, in cui ha detto che prenderà parte al prossimo Atp 250 di Stoccarda (Germania), torneo organizzato da Boss di cui dal 2022 ne è testimonial.

Negli ultimi tre mesi ha lavorato per tornare in campo dopo l'operazione alla mano e diversi infortuni negli ultimi tornei disputati. Ha soltato il Roland Garros per arrivare al meglio a Wimbledon, manifestazione in cui lo scorso anno è arrivato in una storica finale, persa poi con Djokovic 3-1. E proprio dal rettangolo verde riparte in Germania in un torneo che non è sicuramente tra i prinicipali del circuito Atp ma che gli permetterà di riprendere senza troppa tensione.