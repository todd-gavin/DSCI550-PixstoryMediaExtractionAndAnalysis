Prosegue l'avventura di Zlatan Ibrahimovic con il Milan. Lo svedese ha rinnovato per un anno percependo una parte fissa di contratto più bassa rispetto al passato, pari a un milione di euro, con il resto legato ai bonus. L'attaccante quarantenne, che vestirà ancora la maglia numero 11, ha salutato così sui social la firma dell'accordo: “Mai soddisfatto, sempre affamato per qualcosa in più. In vita devi sempre avere voglia di fare di più. Uno che è soddisfatto su mette sul divano e si rilassa. Non voglio fare questo, voglio stare in piedi sulle dita e camminare sul fuoco: così mi sento vivo. Non sono soddisfatto al 100% perché ho voglia di più, voglio fare ancora di più. Bisogna credere: in un modo o nell'altro le cose arrivano”. Dopo l'intervento al crociato del ginocchio sinistro a cui si è sottoposto dopo la conquista dello scudetto, Ibrahimovic dovrebbe tornare a disposizione a inizio 2023.