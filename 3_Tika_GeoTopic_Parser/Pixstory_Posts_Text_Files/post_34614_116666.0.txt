La Juventus si potrebbe trovare presto a trattare con il Villareal per l'acquisto di Pau Torres, forte difensore centrale che andrebbe a sostituire Chiellini e il partente De Ligt. Il giocatore ha una clausola rescissoria da 65 milioni di euro e solo un anno fa il Villareal non era stato disposto a scendere da questa cifra nonostante l'interesse del Manchester United e del Tottenham. Ora potrebbe essere diverso visto che mancano due anni alla scadenza del contratto.

Vendendo De Ligt al Bayern Monaco per circa 75 milioni di euro, la Juventus sarebbe in grado di presentare un'offerta da 40/45 milioni di euro, ma il Villareal ne vorrebbe almeno 50.

Classe 1997, mancino e titolare della nazionale spagnola, Pau Torres è uscito dalle giovanili del Villareal, squadra che ha "abbandonato" solamente per un anno quando è andato in prestito al Malaga nella stagione 2018/19. L'esordio in nazionale è avvenuto nel novembre 2019 nella sfida vinta per 7-0 contro Malta.