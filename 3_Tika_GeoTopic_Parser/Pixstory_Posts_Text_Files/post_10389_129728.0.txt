In questa vacanza ho fatto un po’ di ripasso sull’Unione Europea, trovando anche qualche paradosso: il Montenegro dal 2010 è candidato per entrare in Unione Europea, però è già in EUROLANDIA, infatti la moneta che si usa è solo l’Euro. 
In Croazia la situazione è capovolta: la moneta è la Kuna, anche se la Croazia è in Unione Europea già dal 2013, quando è diventata il 28esimo paese membro e si era impegnata ad entrare in eurolandia non appena avesse avuto i requisiti. Bene, sono serviti 10 anni. Il Consiglio dell'Ue ha infatti da poco adottato gli ultimi tre atti giuridici necessari per consentire alla Croazia di introdurre l'euro dal primo gennaio 2023, fissando il tasso di conversione tra l'euro e la kuna croata a 7,53450 kuna per 1 euro. Il cambio corrisponde all'attuale parità centrale della kuna nel meccanismo di cambio (Erm II). Lo ha annuncia il Consiglio in una nota a Luglio. 

L'ingresso della Croazia nell'euro "non è solo simbolico nei numeri" con il ventesimo Paese nell'eurozona nel ventesimo anniversario, "ma è anche un segno che insieme siamo un'area più forte e più grande e di per sé un atto come comune denominatore, come uno scudo: perché uniti siamo più forti". "Congratulazioni alla Croazia". Lo aveva detto la presidente della Bce Christine Lagarde nel corso della cerimonia di firma a Bruxelles degli atti giuridici necessari per consentire alla Croazia di introdurre l'euro il primo gennaio 2023.

"Il viaggio della Croazia verso l'euro è stato straordinario. Per la mia generazione la Croazia rappresenta la prima guerra combattuta dopo la fine del secondo conflitto mondiale. I progressi fatti dalla Croazia dall'ingresso nell'Ue poi nella moneta unica, sono stati straordinari". Queste invece erano state le dichiarazioni del commissario Ue all'Economia Paolo Gentiloni alla stessa cerimonia.