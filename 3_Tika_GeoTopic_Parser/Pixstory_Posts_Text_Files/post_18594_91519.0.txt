Dopo la sconfitta con il Leicester a fine dicembre e il pareggio con il Chelsea il 2 gennaio, il Liverpool ha sempre vinto. Dieci partite di campionato con un solo risultato, trenta punti che hanno riportato la squadra di Klopp testa a testa con il Manchester City che ormai sembrava lanciatissimo verso la vittoria finale. Invece i Reds sono sempre presenti e anche oggi, nell'anticipo contro il Watford, è arrivata la vittoria seppur più sofferta del previsto.

Si è giocato a Liverpool, ma sono stati gli ospiti a iniziare meglio e a sfiorare per primi il gol. Al ventesimo Kucka ci ha provato ma Alisson è stato attento. Sul ribaltamento di fronte è arrivato il primo gol con un preciso colpo di testa di Jota. Partita non semplice per il Liverpool, nonostante gli avversari non siano messi bene in classifica, anzi sono al terz’ultimo posto, a 3 punti dall’Everton e con già 3 partite giocate in più.

Il gol partita è arrivato quasi allo scadere del secondo tempo con Fabinho su calcio di rigore. Chi è mancato un po' oggi è Salah: l'attaccante probabilmente ha risentito delle partite giocate con la Nazionale e probabilmente ha anche risentito della brutta eliminazione del Mondiale.