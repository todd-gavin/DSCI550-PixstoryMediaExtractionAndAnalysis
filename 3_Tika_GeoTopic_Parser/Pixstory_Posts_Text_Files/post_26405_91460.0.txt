Maria Sharapova entra nella lista per il consiglio di amministrazione di Moncler. Per il rinnovo delle cariche in vista dell’assemblea convocata per il 21 aprile sono state depositate due liste e in quella di maggioranza presentata da Double R (già Ruffini Partecipazioni) a cui fa cape quasi il 20% della società è candidata anche l’imprenditrice ed ex tennista russa di fama mondiale, oggi manager d’azienda e influencer. Oltre alle cinque vittorie al Grande Slam, Sharapova ha un «patrimonio» da oltre 4,2 milioni di follower su Instagram. Quello della Sharapova non è il primo nome tra le influencer a salire nei posti di comando (la governance) del lusso italiano.