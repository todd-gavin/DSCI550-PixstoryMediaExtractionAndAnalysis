#LoveBringsLove è il titolo di un evento molto importante del mondo della moda che si è svolto lo scorso 6 ottobre per celebrare la vita e il talento di Alber Elbaz, scomparso pochi mesi prima.
45 stilisti, amici e colleghi, hanno creato un look ispirato all’ex direttore creativo di Lanvin.
Valentino, Demna Gvasalia, Fendi, Margiela e Gaultier sono solo alcuni dei nomi che hanno voluto rendere omaggio ad un genio della moda e, prima di tutto, una persona straordinaria.
Alla celebrazione ha sfilato anche lo stesso marchio di Alber, AZ Factory, lanciato nel 2020 si proponeva di vestire ogni taglia possibile per far sentire belle e incluse ogni donna appassionata di moda.
Alla fine della celebrazione Amber Valletta, vestita da Alber, ha fatto un delicato inchino sorridente com’era solito fare il grande stilista e da lì è iniziata la pioggia di coriandoli rossi a forma di cuore e la musica seriosa da sfilata ha lasciato il posto a Love Train. Tutti i presenti si sono alzati e -tra le lacrime- hanno iniziato a ballare per il loro amico.