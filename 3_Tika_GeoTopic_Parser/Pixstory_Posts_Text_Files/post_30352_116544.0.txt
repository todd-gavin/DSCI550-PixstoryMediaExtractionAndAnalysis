Dopo la firma sul contratto triennale che lo lega alla Reggina, Filippo Inzaghi si è presentato ai suoi nuovi tifosi con una lunga conferenza stampa: "Rimboccandoci le maniche, con una proprietà del genere, un tifo del genere, con queste ambizioni, con la mia durata del contratto che per me è una cosa importante, credo che possiamo toglierci delle soddisfazioni. C'è da lavorare tanto, ma riusciremo a togliercele". Inzaghi è reduce dall'esperienza burrascosa con il Brescia. Guardando al passato, ha commentato: "Non era facile per me ripartire. Qualche mazzata l'ho presa e mi ha fatto male a livello umano. Ero molto deluso, umanamente. Devo dire che ho trovato un presidente che ha fatto qualcosa di straordinario. Non potevo quindi rinunciare a un trasporto del genere e a un'umanità incredibile, oltre alla voglia di fare bene".