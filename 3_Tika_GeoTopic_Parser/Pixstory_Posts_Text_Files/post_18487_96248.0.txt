Lewis Hamilton e il Chelsea, un matrimonio che potrebbe farsi per davvero. Dopo le indiscrezioni degli scorsi giorni, è stato lo stesso pilota della Mercedes a dare conferme durante la conferenza stampa del Gran Premio di Imola. “E’ una grande opportunità e sto cercando di coglierla”, ha serenamente ammesso, “sono un fan dello sport e il calcio è lo sport più importante al mondo”.

Da piccolo Hamilton ha giocato a calcio ed è stato un modo per potersi integrare: “Ero l'unico bambino di colore ma volevo ambientarmi e questo era uno dei modi. Mia sorella mi dava dei pugni al braccio e mi diceva 'devi fare il tifo per l'Arsenal' e io per 5-6 anni sono stato tifoso dell'Arsenal, ma mio zio Terry era tifoso dei Blues e ho visto tante partite con lui".

I rumors vogliono anche Serena Williams interessata al Chelsea: “Ne abbiamo parlato diverse volte, abbiamo un rapporto molto stretto, lei è un'atleta e una donna fenomenale. Lei mi ha chiesto cosa ne pensassi e io le ho detto che volevo esserne coinvolto e anche lei ha deciso di esserla”, ha raccontato ancora il sette volte campione del mondo di Formula Uno.