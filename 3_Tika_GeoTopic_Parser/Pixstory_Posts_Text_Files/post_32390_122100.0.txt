L'acquisto non è ancora ufficiale, ma ovviamente siamo ai dettagli: l'olandese "Gini" Wijnaldum, ormai ex PSG, è sbarcato a Roma all'aeroporto di Ciampino dov'è stato accolto da una folla di tifosi urlanti. Domani per lui ci saranno le visite mediche e la firma del contratto, mentre sarà presentato ai tifosi e alla stampa con ogni probabilità durante il match amichevole di domenica contro lo Shakhtar Donetsk all'Olimpico, che si terrà davanti a oltre 60.000 tifosi. Nell'occasione sarà presentata tutta la squadra che parteciperà alla prossima stagione, con le nuove star giallorosse, da Matcic e Dybala passando per Wijnaldum. Si allungano, invece, le tempistiche per l'approdo a Roma di Andrea Belotti: con il giocatore c'è l'accordo totale, ma la Roma deve prima piazzare Shomurudov altrove per far spazio in rosa all'attaccante della nazionale.