È stato svegliato dalle vince questa mattina Roberto De Zerbi che insieme al suo staff composto dal vice allenatore Davide Possanzini, l'allenatore dei portieri Giorgio Bianchi, i preparatori Vincenzo Teresa, Agostino Tibaudi e Marcattilio Marcattili e gli assistenti Michele Cavalli e Paolo Bianco, sono attualmente
ancora in Ucraina in un hotel di Kiev. Ecco le prime parole dell’allenatore dello Shakhtar Donetsk raggiunto al telefono: "Me ne sto in camera. Questa è una brutta giornata. Ho
aspettato a lungo che la Federazione Ucraina sospendesse il campionato, fin da quando è successo quel che é successo nel Donbass. Però io non mi sono mosso. Io sono qui per fare sport e non potevo girare le spalle al campionato e ai tifosi che ci seguono. Ho tredici ragazzi brasiliani in squadra e il mio staff. Saremmo potuti tornare a casa, almeno fino a quando non ci fosse
stata sicurezza, ma abbiamo aspettato. Stanotte ci hanno svegliato le esplosioni. Stamattina hanno sospeso il campionato e dalle finestre dell'hotel Opera dove alloggiano abbiamo visto file di auto che si muovevano. Credo che stiano andando in Polonia. L'Ambasciata italiana ci aveva sollecitato di andarcene, ma non potevo, ripeto, io uomo di sport non potevo girare le spalle al club, al calcio e andarmene cosí. Ora hanno chiuso lo spazio aereo e si sta qui. Non credo, almeno per ora, di correre dei rischi. Sono venuto qui per fare sport e mi armo di pazienza. Non sono venuto per soldi. Me ne offrivano di più in Italia. Sono venuto per fare esperienza. Ora aspettiamo”.