Christian Eriksen torna ad allenarsi e lo fa in Olanda con le riserve dell'Ajax, società in cui era approdato per la prima volta oltre dieci anni fa, rimanendo dal 2010 al 2013. Dopo la rescissione contrattuale dall'Inter, a causa delle regole italiane che prevedono l'esclusione di chi ha un pacemaker, il danese ha ripreso ad allenarsi per ritrovare la forma migliore per trovare una squadra (magari di Premier League) che lo tesseri e lo faccia tornare in campo ad alti livelli. L'obiettivo, anche se è presto per dirlo se ptorà farlo, è puntare ai prossimi mondiali in Qatar. Pare che sulle sue tracce ci sia Brentford, club che milita proprio in Premier League. Per Eriksen sarebbe un ritorno visto che ha già indossato la maglia del Tottenham.