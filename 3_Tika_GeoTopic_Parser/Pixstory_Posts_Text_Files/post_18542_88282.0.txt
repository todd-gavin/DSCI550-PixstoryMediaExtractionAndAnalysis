L'AX Armani Exchange Milano dovrà giocare quattro match di Eurolega nelle prossime due settimane. Ultima partita inserita in calendario è il recupero contro il Bayern Monaco il prossimo 29 marzo, in una partita non giocata venerdì scorso per il focolaio di Covid esploso nel gruppo-squadra bavarese.

Venerdì 29 marzo originariamente Milano avrebbe dovuto vedersela contro l'Unics Kazan ma la comunicazione del board di ECA del recupero del match contro i tedeschi del Bayern è un'anticipazione che, la prossima settimana, saranno ufficialmente estromesse dall'Eurolega le tre squadre russe.

Le prossime settimane tra Eurolega e campionato saranno un vero tour de force per Milano. Si inizia domenica con la trasferta a Brescia, poi i ragazzi dell'Armani voleranno in Israele per sfidare il Maccabi Playtika Tel Aviv martedì 22 marzo e sarà poi in Turchia, giovedì 24, per affrontare i campioni d'Europa dell'Anadolu Efes Istanbul. Seguiranno due partite in casa contro Bayern Monaco e Monaco nel giro di due giorni. L'ultimo match della regular-season è fissato per giovedì 7 aprile, trasferta in Francia contro l'Asvel Villeurbanne.