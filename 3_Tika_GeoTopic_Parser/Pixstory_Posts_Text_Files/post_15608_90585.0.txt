Un’orchestra di 40 elementi e le più belle colonne sonore della storia del cinema al TAM Teatro Arcimboldi Milano il 12 aprile 2022. 
Questo è “Morricone Film History”: uno spettacolo tributo, interamente dedicato al premio Oscar, Ennio Morricone dalle prime collaborazioni con Sergio Leone, fino alle musiche realizzate per Hollywood, che hanno consacrato il compositore quale icona mondiale con una stella sulla Walk Of Fame.
Lo spettacolo non sarà solo un modo di ascoltare dal vivo le musiche del maestro, ma anche di ricordare il percorso storico delle sue creazioni, grazie a grafiche e videoproiezioni che seguiranno l’evoluzione delle collaborazioni che Morricone ha realizzato a partire dagli anni sessanta al suo secondo Oscar, per la colonna sonora di The Hateful Eight, di Quentin Tarantino.