La MotoGP riparte da Le Mans per il Gran Premio di Francia, settima prova del motomondiale 2022. Nelle prime prove libere del venerdì, a dividersi il bottino sono stati Pol Espargaro ed Enea Bastianini. Il centauro spagnolo della Honda è stato autore del miglior tempo nelle libere 1, con un decimino di vantaggio su Alex Rins (Suzuki) e Francesco Bagnaia (Ducati), mentre l’italiano ex leader del Mondiale MotoGP ha centrato la miglior prestazione nella sessione pomeridiana, precedendo Aleix Espargaro (Aprilia) e il già citato Alex Rins. Domani prove libere 3 al mattino (dalle 9.55) e soprattutto Qualifiche in programma alle 14.10. 

Foto: Instagram motogp