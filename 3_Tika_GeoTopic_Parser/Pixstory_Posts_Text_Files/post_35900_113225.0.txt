"Con Mourinho ci conosciamo bene e sono felice di ritrovarlo qui. Sono qui per lui, ma sono contento di far parte di questo grande club, è attrattivo per i calciatori e lo è stato per me. Sto cercando di battere Lampard come giocatore con più presenze con Mourinho. Penso che la squadra abbia grandi giocatori di qualità con giovani che potranno essere importanti in futuro. Non vedo l'ora di iniziare.” - Inizia così la conferenza stampa del nuovo acquisto della Roma Nemanja Matic - “La trattativa è stata rapida perché le ambizioni della società e del mister sono le stesse mie. La vittoria della Conference non ha inciso sulla mia scelta, perché stata una scelta facile. Quando prendo una decisione nulla mi fa cambiare idea. "Dalla mia esperienza con Mourinho, lui può cambiare sistema in base ai giocatori che ha. Ho giocato a tre e a due a centrocampo, seguirò le indicazioni di Mourinho. Non ci saranno problemi in questo senso". Con queste parole il centrocampista si è presentato davanti ai nuovi tifosi.