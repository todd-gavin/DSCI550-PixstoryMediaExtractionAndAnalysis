Ancora gol e sorprese anche nella sesta e ultima partita del sabato del campionato di calcio di Serie A. All’Olimpico di Roma, la Lazio padrona di casa ha infatti pareggiato a tempo scaduto contro un buon Torino, passato in vantaggio al 56esimo con il gol di Pietro Pellegri. I biancocelesti sono poi infine riusciti a pareggiare soltanto al 92esimo, con il go di Ciro Immobile, innescato da Milinkovic Savic. Un pareggio che porta il Toro a quota 40 punti, in una comoda posizione di metà classifica e la Lazio di Sarri al settimo posto, a pari punti con la Fiorentina ma con una partita in più: il sogno Europa si mette in salita…

Foto: Instagram torinofc1906