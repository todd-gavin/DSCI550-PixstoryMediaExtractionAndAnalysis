Una mattinata nel bosco per giocare a Paintball e ricaricare le batterie. Dotati di armi, caschi e mimetiche, i giocatori del Lione si sono goduti qualche ora di divertimento durante il ritiro che la squadra sta svolgendo in Olanda.

Un'avventura che però si è rivelata 'fatale' per Alexandre Lacazette. Nonostante le protezioni, l'attaccante francese è stato messo nel mirino da uno sciame di vespe, che lo ha punto ripetutamente.

Sorte analoga per il collega Moussa Dembélé, che a differenza dell’ex Arsenal ha reagito meglio all'assalto. Lacazette, infatti, non si è allenato con la squadra e salterà la prossima amichevole in programma, quella di domenica contro il Feyenoord