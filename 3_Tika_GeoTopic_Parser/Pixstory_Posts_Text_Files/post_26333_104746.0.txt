Steven Stokey-Daley è il designer vincitore del prestigioso LVMH Prize, la cui cerimonia si è tenuta presso la Fondazione Louis Vuitton a Parigi questo giovedì 2 giugno.
Le sue proposte, già indossate più volte da Harry Styles, hanno stupito la giuria composta da grandi nomi del panorama della moda contemporanea come Silvia Venturini Fendi, Kim Jones, Nicolas Ghesquiere, Nigo e il geniale Jonathan Anderson consentendogli di emergere tra oltre 1900 candidati.
Al giovane designer, che prima di dedicarsi alla moda sognava di fare l’attore, è stato conferito il grand prize di 300mila euro, oltre a un programma di coaching dagli esperti del gruppo lusso LVMH.