L’incubo di Marc Marquez, iniziato nel GP di Spagna 2020 a Jerez, non accenna a finire. Il forte pilota spagnolo, protagonista di una brutta caduta nel corso delle qualifiche del GP d’Italia al Mugello, ha infatti annunciato in conferenza stampa di aver deciso (già prima della caduta di oggi, per fortuna senza conseguenze) di sottoporsi a un’altra operazione, la quarta, al braccio infortunato ormai quasi 2 anni fa. L’intervento, volto a riposizionare al meglio l’omero, si terrà il prossimo 31 maggio in una clinica del Minnesota: incerte le tempistiche sul recupero, che sarà comunque lungo. Il pilota di Cervera, che ha scelto di operarsi non riscontrando miglioramenti nelle proprie capacità di guidare la moto, punta adesso a tornare in piena forma per la stagione 2023. 

Foto: Instagram marcmarquez93