La notizia potrebbe essere il ritorno alla vittoria della Coppa del Re da parte del Betis Siviglia a 17 anni dall'ultima volta. Invece in prima pagina viene prima chi questa Coppa l'ha sollevata, perché era presente anche in quel 2005 quando la vittoria arrivò con l'Osasuna. A 40 anni Joaquin ha battuto ogni record, a partire dall'essere l'unico giocatore nella storia del club ad aver vinto due trofei.

Il centrocampista aveva esordito in biancoverde nel 2000 quando aveva appena compiuto 19 anni. Dopo la vittoria della Coppa del Re 2005, era stato quasi costretto a trasferirsi al Valencia vista l'offerta presentata al Betis. In carriera anche un passaggio in Italia, alla Fiorentina per due stagioni, prima del ritorno a casa nel 2015. Dopo 595 presenze nella Liga potrebbe essere arrivato il momento di un dolce ritiro.

Per la cronaca del match, il Valencia si è arreso solo ai calci di rigore dopo l'1-1 al termine dei tempi supplementari.