Ritorno alla vittoria per Dominik Paris, che conquista la discesa libera disputata oggi a Kvitfjell e si lascia alle spalle le delusioni delle Olimpiadi invernali.
L'altoatesino ha dominato la gara odierna, infliggendo oltre mezzo secondo ad Aleksander Aamodt Kilde e otto decimi agli svizzeri Beat Feuz e Niels Hintermann, appaiati al terzo posto.
Per Paris è il secondo successo stagionale e il 21esimo in carriera, di cui 17 in discesa. L'italiano è quarto tra i vincitori di ogni epoca in questa disciplina, a una solo vittoria da Stephan Eberharter.