Si chiamerà A522 e a guidarla saranno i due piloti confermati della scorsa stagione, un campione del calibro di Fernando Alonso e un giovane che sta mantenendo le promesse come il francese Esteban Ocon, abile lo scorso anno a vincere una gara sfruttando le condizioni favorevoli. La nuova monoposto è stata presentata sotto gli occhi vigili del presidente del gruppo Renault, Luca De Meo, e del nuovo team principal, Ottmar Szafnauer. La colorazione sarà del tradizionale blu che rappresenta storicamente la Francia nel mondo delle corse, e rosa grazie al nuovo sponsor BWT (Già Force India/Racing Point), che ha ottenuto la possibilità di una colorazione speciale per le prime due gare in look "total pink" al fine di sensibilizzare il mondo sul rispetto dell'ambiente.