La Liegi-Bastogne-Liegi, ultima Classica del Nord in programma quest'anno, perde uno dei favoriti della vigilia. Tadej Pogacar ha comunicato che non prenderà parte alla gara che si disputerà domani: "Purtroppo domani non sarò alla partenza della Liegi-Bastogne-Liegi. Ho vissuto dei giorni tristi ma voglio ringraziare tutti per la comprensione. Il mio grazie speciale va soprattutto al Team UAE Emirates, a Mauro Giannetti e al presidente Matar per il loro supporto in questa situazione". Il motivo dell'assenza pare legato a un lutto in famiglia, la morte della madre della fidanzata Urska Zygart. Il Team UAE Emirates schiererà al posto di Pogacar l'americano Brandon McNulty.