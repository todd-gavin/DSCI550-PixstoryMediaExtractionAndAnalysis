Nei gironi di Champions League il Milan trova Chelsea, Salisburgo e Dinamo Zagabria. Un sorteggio tutto sommato benevolo, che Paolo Maldini commenta così: "È un girone che sulla carta sembra meno difficile rispetto a quello dell’anno scorso. Poi le insidie ci sono sempre: ci sono squadre forti, come il Salisburgo, che non ha una grande storia ma è una squadra complicata da affrontare. C’è la Dinamo Zagabria, che abbiamo affrontato qualche anno fa nei preliminare. Poi c’è il Chelsea. Le favorite sono Milan e Chelsea. È bene avere una squadra forte all’interno del girone, può semplificare un pochino la qualificazione. Sulla carta è un girone che ci soddisfa".