Tappa per fuggitivi, la tredicesima dell’edizione 2022 del Tour de France, che rifiata dopo due giorni di grandi tapponi alpini. Sul traguardo di Saint Etienne, al termine di una frazione di 193 km, a vincere è stato il danese della Trek Segafredo, Mads Pedersen, in grado di beffare in una volata ristretta senza alcuna storia i compagni d’attacco. Alle sue spalle troviamo infatti Fred Wright e Hugo Houle, mentre gli altri fuggitivi del mattino, sorpresi a 12km dall’arrivo da un’improvvisa accelerazione, sono arrivati al traguardo con 30” di gap: tra questi, il nostro Filippo Ganna, poi sesto. Non cambia invece niente sul piano della classifica generale: 
Vingegaard mantiene la maglia gialla con 2’22”su Pogacar. Domani tappa 14, da Saint Etienne a Mende per 192.5 km. 

Foto: Instagram letourdefrance