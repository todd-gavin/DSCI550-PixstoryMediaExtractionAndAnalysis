കേരള ശാസ്ത്ര സാഹിത്യ പരിഷത്ത് ബാലാവേദിയുടെയും ഹ്യും സെന്ററിന്റെയും ആഭിമുഖ്യത്തിൽ ഇന്ന് N A  A.U. P school മാനിക്കാവിൽ മക്കത്തുടി ജലം ബാലോത്സവം നടത്തുകയുണ്ടായി. പരിഷത്തിന്റെ ജില്ലാ കമ്മിറ്റി അംഗമായ പീറ്റർ മാഷ് ആണ് ഉദ്ഘാടനം ചെയ്തത്. അതേപോലെ ഹ്യും സെന്ററിന്റെ അംഗമായ ബാബുജിയും, ഹൃദ്യയും പരിഷത്തിന്റെ യുവസമിതിയിലെ അംഗങ്ങളുടെയും നേതൃത്വത്തിൽ വളരെ ലളിതവും മനോഹരവും ആയി ഈ ബാലോത്സവം നടന്നു. ഒരു പരീക്ഷണം ചെയ്ത് കൊണ്ടാണ് ആരംഭിച്ചത്. കളികൾ ഒക്കെ കളിപ്പിച്ച് കുട്ടികളെ ഒന്ന് ഉഷാറാക്കി ഉണർവേകികൊണ്ട് ബാക്കിയുള്ള കാര്യങ്ങളിലേക്ക് കടന്നു. 50 കുട്ടികളായിരുന്നു ബാലോത്സവത്തിന് പങ്കെടുത്തത്. രണ്ട് ടീമുകളാക്കി രണ്ട് ക്ലാസ്സ്‌ മുറികളിലായി ഇരുത്തി. കുറച്ചു ശാസ്ത്രപരമായ പരീക്ഷണങ്ങളൊക്കെ നടത്തുകയുണ്ടായി. അത്തരത്തിൽ രസകരമായ പരീക്ഷണങ്ങളിലൂടെയും കളികളിലൂടേയും ജലത്തിന്റെ പ്രാധാന്യം കുട്ടികളിലേക്ക് എത്തിച്ചുകൊണ്ട് ബാലോൽസവം അവസാനിച്ചു.