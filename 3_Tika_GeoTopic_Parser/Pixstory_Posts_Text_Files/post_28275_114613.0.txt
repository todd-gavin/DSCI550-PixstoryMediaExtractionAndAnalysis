Il primo arrivo in salita di quest’edizione 2022 del Tour De France continua a sorridere a Tadej Pogacar. Il giovane fenomeno sloveno ha bissato il successo ottenuto ieri in una tappa teoricamente intermedia, vincendo sul traguardo di La Super Planche des Belles Filles dopo aver staccato tutti. Alle sue spalle il danese Vingegaard e il connazionale Primoz Roglic, in crescita dopo la caduta dei giorni scorsi. A questo punto la maglia gialla è più salda sulle spalle del vincitore delle ultime due Grande Boucle: Pogacar ha 35” di vantaggio su Vingegaard e 1’10” su Geraint Thomas. Primo degli italiani è Damiano Caruso, 18esimo a 3’33” dal leader. 

Foto: letourdefrance