Missione compiuta! Wout Van Aert, dopo tre secondi posti nelle prime tre giornate di gara, ha vinto la quarta tappa del Tour de France 2022, la prima disputata sul suolo francese. Un successo ancora più prestigioso perché ottenuto indossando la maglia gialla di leader della classifica generale. Van Aert si è garantito la vittoria con un attacco deciso a 900 m dal traguardo sul Col du Blanc Nez, dopo che la sua squadra Jumbo-Visma aveva forzato il ritmo fin dall'attacco del muro finale. Sul traguardo, il belga ha preceduto di 8 secondi Philipsen, seguito da Laporte, Kristoff, Sagan e dall'azzurro Mozzato. Van Aert raffiorza così la leadership in classifica generale, dove vanta ora 25 secondi di vantaggio su Lampaert e 32 su Pogacar, oggi non impeccabile soprattutto perché poco supportato dalla sua squadra. Grande attesa per la tappa di domani, 157 km che prevedono anche un tratto sul pavé solitamente utilizzato dalla Parigi-Roubaix.