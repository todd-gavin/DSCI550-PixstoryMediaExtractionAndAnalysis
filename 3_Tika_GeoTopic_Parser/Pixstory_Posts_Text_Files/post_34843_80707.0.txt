La Pallacanestro Openjobmetis Varese ha ufficializzato l'ingaggio di Tomas Woldetensae, guardia-ala di 24 anni rientrato in Italia la scorsa estate dopo un'esperienza di sei anni negli Stati Uniti. 

Woldetensae, bolognese di nascita, da qualche mese si era accasato in serie A2 al Chieti. Negli States invece aveva frequentato high school (Victor Rock) e junior college (Indian Hills) prima di approdare ai prestigiosi Virginia Cavaliers, squadra di college con la quale aveva disputato la stagione 2020/21. 

Il giocatore, alto 198 centimetri, ha firmato un contratto triennale.