“Romelu ha preferito che il suo agente non fosse coinvolto in questa vicenda visti i suoi stretti legami con l'ex dirigenza del Chelsea. Romelu non ha ancora preso una decisione sul suo possibile futuro con il suo agente, ma non ha voluto che un rischio di conflitto di interessi potesse interferire in uno delle operazioni più difficili nel calcio di oggi. Si è dovuto lavorare sotto traccia, era una trattativa in cui bisognava andare avanti passo dopo passo e piazzare le pedine in modo intelligente. Tra maggio e giugno ho fatto diversi viaggi tra Milano e Londra. Con Romelu invece ho avuto un filo diretto, sono andato a trovarlo prima che partisse per le vacanze: c’è totale trasparenza. Ci tengo a sottolineare come in realtà sarà il giocatore più pagato della Serie A. Ho letto che ha tagliato lo stipendio di un terzo o mezzo. Non è vero, ma tutte e tre le parti hanno fatto concessioni intelligenti. Il nostro compito era quello di ottenere il miglior affare possibile per il mio cliente, non per il Chelsea o l'Inter. Romelu sta pagando noi, non i club”. Queste le parole dell’avvocato di fiducia di Big Rom che ha dunque chiarito tutti i retroscena in merito al passaggio all’Inter dell’attaccante. Lukaku sarà dunque il giocatore che percepirà più stipendio tra tutti i top player della Serie A.