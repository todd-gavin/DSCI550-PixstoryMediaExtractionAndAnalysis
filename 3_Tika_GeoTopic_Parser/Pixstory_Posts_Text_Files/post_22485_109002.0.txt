https://bengali.nenow.in/top-news/shiv-sena-rebel-leader-eknath-shinde-arrives-in-guwahati-with-other-rebel-mlas
মহারাষ্ট্ৰে মহা সংকটে পড়েছে মহা বিকাশ আগাড়ি (এমভিএ)। শিব সেনার বিদ্রোহী নেতা একনাথ শিণ্ডে নিজের অনুগামী বেশ কিছু বিধায়ককে সঙ্গে নিয়ে প্রথমে গুজরাটের সুরাটে যান। সেখানে একটি হোটেলে ওঠেন। তারপর সেখান থেকে তাঁরা মঙ্গলবার রাতে বিশেষ বিমানে করে রওনা দেন গুয়াহাটিতে। আজ অর্থাৎ বুধবার সকালে তাঁরা গুয়াহাটিতে এসে পৌঁছন। তাঁদের স্বাগত জানাতে অসমের বেশ কয়েকজন বিজেপি নেতা বিমানবন্দরে উপস্থিত ছিলেন। ফলে শিণ্ডে এবং বাকিদের বিজেপিতে যোগদানের সম্ভাবনা ক্ৰমশ বাড়ছে। তবে এদিন সকালে বরঝাড় বিমান বন্দরে সংবাদ মাধ্যমের কাছে একনাথ শিণ্ডে ৪০ জন বিধায়কের সমর্থন দাবি করেছেন। তিনি বলেন- বালাসাহেব ঠাকরের হিন্দুত্বকে তাঁরা এগিয়ে নিতে চান। তাঁদের কথায় গুয়াহাটিতে নেহাতই তাঁদের বেড়াতে আসা। শিবসেনার ৪০ জন বিদ্ৰোহী নেতা গুয়াহাটির রেডিসন ব্লু-তে উঠেছেন। 