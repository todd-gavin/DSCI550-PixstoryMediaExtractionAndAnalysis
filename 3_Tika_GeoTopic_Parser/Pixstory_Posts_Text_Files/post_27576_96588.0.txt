Il fine settimana in cui la Ferrari sognava di ricompensare i fan con una doppietta, si è invece concluso con il tripudio dei grandi rivali, con il dominio di Max Verstappen seguito dal compagno Sergio Perez e dalla McLaren di Lando Norris. Un uno-due micidiale e per certi versi inatteso se pensiamo ai pronostici della vigilia, con le due rosse per la prima volta quest'anno rimaste fuori dal podio e che vedono crollare il vantaggio in entrambe le classifiche iridate. Charles Leclerc ha infatti chiuso al sesto posto dopo aver perso il controllo della sua F1-75 ed essere finito contro il muro a dieci giri dalla fine, mentre Carlos Sainz è stato subito messo ko da un contatto al via con Daniel Ricciardo. Prossimo GP a Miami, nel weekend dell’8 maggio 2022. 

Foto: Instagram f1