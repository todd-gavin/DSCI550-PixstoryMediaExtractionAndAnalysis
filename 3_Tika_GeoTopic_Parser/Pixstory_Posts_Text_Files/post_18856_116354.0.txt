Dopo gli acquisti di Raphinha, Kessie, Christensen, Azpilicueta e Marcos Alonso il Barcellona deve assolutamente vendere per incassare e per abbassare il monte ingaggi. Uno dei sacrificabili per il club, visti i 10 milioni netti di guadagno all'anno, è il centrocampista Frenkie De Jong. Anche in campo non è indispensabile visto che Xavi quest'anno in mediana dovrebbe far giocare Kessié, Busquets e Pedri.

Il centrocampista ha fatto sapere che la sua volontà è quella di rimanere al Barcellona, ma è possibile che alla fine accetti di trasferirsi. La meta più plausibile è quella del Manchester United allenato dal suo ex tecnico all'Ajax Ten Hag. Il costo del cartellino si aggira intorno ai 70 milioni di euro. Soldi da reinvestire in parte per l'ingaggio di Lewandowski.