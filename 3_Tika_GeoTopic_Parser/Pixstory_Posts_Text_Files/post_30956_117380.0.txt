Nuovamente una giornata di tensioni al ritiro della Lazio ad Auronzo di Cadore. Nel mirino degli ultras biancocelesti, ancora una volta, il difensore Francesco Acerbi. Il rapporto tra le parti è ormai deteriorato e il calciatore della nazionale cambierà quasi certamente squadra. Nel frattempo, però, è stato il mister Maurizio Sarri a intervenire quest'oggi durante l'allenamento per redarguire i tifosi più scatenati nei confronti del suo giocatore.