Si accendono le polveri nel quinto round del mondiale Superbike, a Most, in Repubblica Ceca. Nella prima sessione di prove libere il più veloce è stato Jonathan Rea su Kawasaki in 1:31.893 precedendo di 3 centesimi il campione del mondo Toprak Razgatlioglu su Yamaha, che però si è preso record e primo tempo nelle FP2, chiudendo in 1:31.506, quando Rea si è nascosto (sesto). Scott Redding, secondo nelle FP2 a 2 decimi dal turco, ha confermato i progressi fatti vedere a Donington, mentre le Ducati, in difficoltà nella prima sessione, sono migliorate nella seconda, chiusa con Rinaldi e Bautista in 3° e 4° piazza a 3 decimi da Razgatlioglu. Discreto anche Locatelli, 5° al mattino e 7° al pomeriggio.