L’art 45 Cost riconosce il fine mutualistico delle cooperative, trattandosi di una delle esperienze storiche più importanti, infatti la repubblica riconosce la funzione sociale della cooperazione a carattere di mutualità. Che cosa significa? Significa che diversi soci si riuniscono in un organismo comune per perseguire un certo scopo comune.
Esse sono state le prime esperienze di associazione sindacale, le cooperative tra operai risalgono alla fine dell’800, sono esperienze che risalgono all’inizio della rivoluzione industriale addirittura, e assolvono funzioni molto importati: le prime tutele in materia di infortuni, di malattie professionali, contro il licenziamento, risalgono a iniziative spontanee degli operai che da un punto di vista giuridico si coalizzarono sotto forma di cooperativa.
Numerose cooperative oggi perseguono il fine mutualisticoàcioè di ripartire occasioni di lavoro, chiamate cooperative di lavoro.
In questo caso il fine mutualistico, quindi l’obbiettivo della società cooperativa è quello di ripartire occasioni di lavoro, attività di lavoro.
In che rapporti si pone con la disciplina della società cooperativa con quella del lavoro subordinato?
Nel lavoro subordinato la causa nel contratto consiste nello scambio tra prestazione e retribuzione, il contratto di lavoro subordinato è a titolo oneroso e a prestazioni corrispettive.
Nel lavoro in cooperative invece la causa non è esattamente quella del lavoro subordinato perché il socio svolgendo la propria attività partecipa al fine comune della società cooperativa: anziché conferire beni, denaro, partecipa al fine della cooperativa attraverso la propria attività quindi la causa è mutualistica, non più lo scambio di prestazione vs retribuzione.
Si sta parlando di un’attività lavorativa che:
• diventa strumento per il perseguimento del fine comune della società.
• la cui causa contrattuale è quella del perseguimento del fine mutualistico, non quella dello scambio
con retribuzione.
In ragione di questa finalità soprattutto nelle cooperative di lavoro, che distribuiscono occasioni di lavoro, noi possiamo avere numerosi soci che, oltre a essere tali (soci) sono lavoratori della cooperativa, cioè attraverso la loro attività partecipano alla funzione, all’obbiettivo della cooperativa, il lavoro diventa strumento di perseguimento del fine sociale.
Quindi l’attività di lavoro nella cooperativa è strumento per il perseguimento del fine mutualistico.