Fare in modo che i bambini piccoli non si trovino a vivere in carcere al seguito di madri recluse. Questo il fine della proposta di legge approvata in prima lettura dall'Aula da Montecitorio con 241 voti favorevoli e 7 contrari. Il provvedimento - a prima firma del deputato dem Paolo Siani (relatore Walter Verini) - punta a promuovere il
modello delle case famiglia e ad escludere che le madri con figli conviventi di eta' inferiore ai 6 anni finiscano in
carcere. Si prevede al contempo, in presenza di esigenze
cautelari di eccezionale rilevanza, il ricorso agli istituti a
custodia attenuata per detenute madri (Icam)