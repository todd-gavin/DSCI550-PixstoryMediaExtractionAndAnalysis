Il Milan esce dal campo dell'ultima in classifica con un solo punto, dopo aver pareggiato 2-2 con la Salernitana.
Passati subito in vantaggio grazie a Messias, i rossoneri si sono ritrovati addirittura sotto 2-1 prima di trovare il pareggio finale con Rebic.
L'allenatore Stefano Pioli non ha nascosto la sua delusione: "Eravamo partiti bene segnando subito, poi ci voleva lucidità e anche sul gol siamo stati poco equilibrati. Poi a inizio secondo tempo abbiamo mancato 2-3 occasioni importanti. Gli approcci ai due tempi sono stati giusti, poi però abbiamo commesso errori tecnici e di posizione, con anche disattenzioni evitabili sui gol. Averla ripresa è positivo, ma volevamo la vittoria. Richiamavo Leao perche doveva cercare più la profondità, da lui ci si aspetta tanto ma la prestazione di squadra poi penalizza anche i singoli e nemmeno lui era nella miglior serata. Anche se, fosse entrata quella rovesciata nel primo tempo, ora faremmo altri discorsi...".