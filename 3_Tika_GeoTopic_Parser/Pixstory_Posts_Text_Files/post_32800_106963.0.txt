Il Palermo è la 20° e ultima squadra a iscriversi alla Serie B 2022-23. I rosanero, dopo aver vinto in trasferta 0-1 a Padova la finale di andata dei playoff di serie C, ieri hanno vinto con lo stesso risultato anche in casa grazie a un gol di Brunori su rigore nel primo tempo, e sono stati promossi in serie B. Con il capoluogo siciliano, sono tante le piazze importanti che interesseranno il prossimo campionato di Serie B. Retrocesse dalla A, infatti, ci saranno Cagliari, Genoa e Venezia, mentre promossi dalla C, oltre al Palermo, anche Bari, Modena e Sudtirol. Già in B quest'anno, invece, Ascoli, Benevento, Brescia, Cittadella, Como, Cosenza, Frosinone, Parma, Perugia, Pisa, Reggina, Spal e Ternana.