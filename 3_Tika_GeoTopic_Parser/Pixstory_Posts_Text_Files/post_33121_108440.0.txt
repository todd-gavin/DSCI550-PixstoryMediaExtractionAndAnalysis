Max Verstappen su Red Bull trionfa nel Gran Premio del Canada, una gara molto strategica e condizionata da due virtual safety car e una safety car nel finale. Il suo rivale di giornata è stato il ferrarista Carlos Sainz, che ha mostrato un passo simile e che nel finale ha provato a superarlo per 15 giri, senza riuscire a sopravanzarlo. Sul podio sale Lewis Hamilton, autore di una prova consistente, davanti all'altra Mercedes di George Russell e alla Ferrari di Charles Leclerc, che ha recuperato dalla 19° alla 5° posizione, inventandosi anche bei sorpassi, soprattutto su Ocon e Alonso, rispettivamente 6° e 7°. Chiudono a punti anche le Alfa Romeo di Bottas e Zhou e l'Aston Martin di Stroll. Ritirati Sergio Perez, per un problema tecnico sulla sua Red Bull, così come Mick Schumacher (Haas), quando stava facendo una buona gara a punti, e Yuki Tsunoda (AlphaTauri), che uscendo dai box è andato a muro causando la Safety Car finale.