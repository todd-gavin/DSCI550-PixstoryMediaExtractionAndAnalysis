Ai Mondiali di nuoto a Budapest si è conclusa la parentesi delle gare in vasca lunga e per l'Italia è arrivato l'oro forse più inatteso visto che non c'era mai riuscita prima d'ora nella storia. Ceccon, Martinenghi, Miressi e Budrisso hanno reso indimenticabile la staffetta 4x100. Con il tempo di 3'27''51 i quattro italiani sono arrivati davanti agli Stati Uniti e alla Gran Bretagna.

Quella di Budapest è una medaglia storica perché in 19 edizioni dei Mondiali di nuoto non era mai arrivato nemmeno un podio per l'Italia nella staffetta mista. Questa è la ciliegina sulla torta per chiudere la settimana di gare in vasca. Ora il pensiero va già agli Europei di Roma in programma dall'11 al 21 agosto.