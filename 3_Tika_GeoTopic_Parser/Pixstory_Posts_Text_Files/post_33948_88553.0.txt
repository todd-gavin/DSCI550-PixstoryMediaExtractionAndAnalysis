Al termine del match contro la Sampdoria, finito 2-0 per i blucerchiati, il tecnico del Venezia ha analizzato così la partita: 
“Il verdetto del campo è chiaro, abbiamo preparato la partita e ci siamo suicidati. Non abbiamo poi avuto la forza di riprenderla, psicologicamente è un momento duro. Stiamo lavorando tanto per uscirne, parliamo tantissimo e prepariamo le partite con rabbia ma spesso ci complichiamo la vita. Mi prendo la responsabilità degli errori dei ragazzi, ma tutti dobbiamo fare di più. Ci hanno contestato e hanno ragione, non si può steccare una partita così. La mentalità si costruisce giorno dopo giorno, ragionando sugli errori e non ripetendoli più. È stato un continuo di errori, di tutti. La squadra non è serena e quando gioca con la pressione del risultato si inceppa il meccanismo. Fino al sabato siamo spavaldi, poi l’arbitro fischia e le gambe tremano. Noi facciamo fatica ad andare oltre i nostri errori, perché si ripetono spesso e abbiamo perso partite in vantaggio 3-0. Poi abbiamo incontrato le big che ci hanno tolto autostima e qui doveva uscire la nostra esperienza e qualità, trovando gol da situazioni individuali. Se uniamo che regaliamo i gol… la Samp l’abbiamo messa noi nel binario giusto. Poi loro hanno avuto un’occasione quando eravamo in dieci per la stronzata fatta da Henry, infatti mi sono incazzato perché sono segnali sbagliati. A fine primo tempo l’arbitro è venuto a dirci che lo ha graziato, facendo finta di non sentire un insulto in inglese. Ora dobbiamo mantenere le forze che abbiamo e giocarci la prossima partita al massimo. In questo momento bisogna parlare poco e fare di più in campo. Oggi non mi è piaciuta la chiacchiera, la squadra va aiutata e non penalizzata”.