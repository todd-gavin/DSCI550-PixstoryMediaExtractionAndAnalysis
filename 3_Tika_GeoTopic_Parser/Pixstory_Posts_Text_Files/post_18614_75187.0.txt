Dopo l'annata al Monza sembravano essere finite le speranze di rivedere Mario Balotelli ad alti livelli. Invece il trasferimento in Turchia alla corte dell'Adana Demirspor allenata da Vincenzo Montella lo ha rinvigorito come non si vedeva da anni, tanto che nelle prossime ore dovrebbe essere ufficializzato il suo ritorno in nazionale. Una notizia quasi clamorosa figlia però dell'ottima annata che sta disputando l'ex Inter, Milan e Manchester City: autore di 7 gol e 2 assist in campionato e di un'altra rete e due assist in Coppa.

L'attacco dell'Italia ha bisogno di un giocatore in grado di segnare e Balotelli potrebbbe essere il jolly da schierare. La sua ultima apparizione con la maglia azzurra risale invece al 7 settembre 2018 in occasione di Italia-Polonia.

Balotelli aveva esordito con la Nazionale nemmeno ventenne e la sua storia con il colore azzurro è stato caratterizzato da tanti alti e bassi. I primi li ha registrati a Euro 2012, quando trascinò i ragazzi di Prandelli fino alla finale, mentre il periodo buio lo ha attraversato sia al Mondiale 2014 che durante le ultime convocazioni, dove non è riuscito a confermare le aspettative di Mancini. In totale Balotelli ha collezionato 36 presenze in cui ha segnato 14 reti.