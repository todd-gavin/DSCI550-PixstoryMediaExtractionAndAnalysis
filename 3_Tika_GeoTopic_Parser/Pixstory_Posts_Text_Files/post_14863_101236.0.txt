Baroni guiderà il Lecce fino al 2023. Il tecnico fiorentino dopo un incontro con il direttore dell’area tecnica Pantaleo Corvino e il direttore sportivo Stefano Trinchera ha raggiunto l’accordo con il club per continuare a guidare la squadra anche nel corso del prossimo anno in cui il Lecce sarà protagonista nella massima serie. Il nuovo termine contrattuale  è stato fissato per il 30 giugno 2023. La scelta è legata alla volontà di dare continuità ad un progetto che quest’anno si è dimostrato vincente.