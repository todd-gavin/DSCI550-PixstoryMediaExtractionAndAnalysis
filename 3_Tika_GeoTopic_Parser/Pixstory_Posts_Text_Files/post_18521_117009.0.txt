Probabilmente stanco di aspettare l'Inter e continuare ad allenarsi a casa, Paulo Dybala ha scelto la Roma come sua nuova destinazione. Il sì è arrivato nella notte dopo una trattativa sbloccata dalla telefonata di Mourinho al giocatore per ribadirgli la sua centralità nel nuovo progetto giallorosso. Un'importanza che Dybala aveva cercato a mai trovato nel suo periodo bianconero e che nelle scorse ora gli ha fatto prendere la decisione che chiude la telenovela dell'estate.

L'attaccante argentino non è stato convinto dai soldi: se alla Juventus qualche mese fa aveva chiesto 10 milioni di euro all'anno, con la Roma si è "accontentato" di 4,5 fissi più 1,5 di bonus, il che lo farebbe arrivare a 6 milioni di euro netti all'anno. A convincerlo è stato il progetto di un club che ha cambiato tanto negli ultimi anni e che dopo la vittoria in Conference League vuole continuare a vincere. E oltre a Mourinho si sarebbe messo in mezzo anche Francesco Totti che vede nelle Joya un nuovo potenziale trascinatore per la Roma.

Dybala è già partito per il Portogallo per raggiungere il ritiro. Prima della firma ci saranno le classiche visite mediche, poi via a conoscere i nuovi compagni di squadra e indossare la maglia rossa che fino a oggi aveva vista solo come avversaria.