Dopo qualche anno di presentazioni della sua alta moda a Parigi, Antonio Grimaldi torna a Roma e all'idea di bellezza classica.
Sede deputata ad ospitare la sfilata della collezione di haute couture Fw 2022/23 del bravo stilista che vive e lavora a Roma ( atelier a Largo di Torre Argentina) è un luogo simbolo della rinascita della capitale, il Museo Maxxi (Museo Nazionale delle arti del XXI secolo), progettato da Zaha Hadid, che con le sue linee sinuose e scultoree, divenute ormai un simbolo della Roma contemporanea.
Nasce così un tributo a Roma e ai grandi leoni dell'alta moda romana, da Fausto Sarli a Roberto Capucci, da Fernanda Gattinoni, dove lo stilista ha mosso i primi passi nell'alta moda, a Pino Lancetti: personali icone di maestria di Antonio Grimaldi che porta in passerella una collezione ispirata ai grandi couturier romani, con linee, forme e colori rivisitati secondo i propri canoni stilistici