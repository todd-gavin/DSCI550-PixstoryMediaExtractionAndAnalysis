L'infortunio patito contro l'Udinese terrà fuori il terzino del Napoli Giovanni Di Lorenzo per almeno un mese. Gli esami a cui è stato sottoposto il giocatore hanno evidenziato una distorsione di secondo grado del ginocchio destro. Niente nazionale per Di Lorenzo, dovrà saltare sia la sfida con la Macedonia del 24 marzo sia l'eventuale finale dei playoff per i Mondiali in Qatar.

"Dopo aver raggiunto il ritiro della Nazionale, Giovanni Di Lorenzo è stato sottoposto ad accertamenti che hanno evidenziato una distorsione di secondo grado del ginocchio destro. Il difensore azzurro, che ha già lasciato il ritiro, sarà sottoposto ad ulteriori accertamenti nei prossimi giorni", questo il comunicato del Napoli sull'infortunio al difensore.