Nell'ultima giornata del Grand Slam di Judo a Tbilisi, in Georgia, Gennaro Pirelli è bravissimo a raggiunge le semifinali della categoria 90kg maschili ma si arrende prima all'ungherese Toth, poi al giapponese Mukai, collezionando il sesto quinto posto azzurro in questa manifestazione, dopo quelli di Centracchio, Toniolo, Lombardo, Falcone e Betemps. L'oro della categoria se l'aggiudica il georgiano Gviniashvili, così com'è georgiano l'oro dei -100kg di Saneblidze (Bergamelli eliminato al primo match dal tedesco Herbst) e dei +100kg con Zaalishvili (anche qui l'azzurro Agro-Sylvain subito fuori al primo turno con l'altro georgiano Matiashvili). In campo femminile subito fuori le azzurre Politi e Stangherlin nei -78kg (oro alla tedesca Wagner), mentre nei +78kg a vincere è la francee Tolofua.