Serie A: vincono Milan e Torino, 1-1 tra Juve e Roma

Roma, Milan e Torino raggiungono la Lazio in vetta alla classifica della serie A in attesa del match del Napoli che potrebbe andare da sola in testa con 9 punti all’attivo, battendo domani fuori casa la Fiorentina. Nel big match della terza giornata di campionato, la Juventus ha infatti pareggiato in casa per 1-1 con i giallorossi, con reti di Vlahovic subito al via e di Abraham al 69esimo. Nell’altra partita delle 18.30, convincente successo del Torino, che batte in trasferta la Cremonese per 1-2. Alle 20.45, riprende la corsa del Milan, che passa per 2-0 sul Bologna grazie a Leao e Giroud, mentre tra Spezia e Sassuolo è 2-2. Domani, domenica 28 agosto, gli ultimi quattro incontri della terza giornata di Serie A.

Foto: Instagram @acmilan