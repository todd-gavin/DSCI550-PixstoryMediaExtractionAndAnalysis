L'Italia paralimpica ha conquistato la prima medaglia d'oro a Pechino. A salire sul podio più alto è stato Giacomo Bertagnolli (e la sua guida Andrea Ravelli) che hanno battuto tutti nella supercombinata nella categoria “visually impaierd”, coloro che hanno una disabilità visiva. Dietro il duo che fa parte delle Fiamme Azzurre si sono piazzati l’austriaco Johannes Aigner (guida Matteo Fleischmann) e il britannico Neil Simpson (guida il fratello, Andrew Simpson). 

"Era la medaglia che mi mancava, ci tenevo tanto. Ho fatto due belle manche e non è stato facile, perché il livello si è alzato molto in questi quattro anni", il commento di Bertagnolli al termine della gara, "posso tornare al villaggio con il sorriso, mancano ancora due gare importanti, ma ho due giorni di riposo per riprendermi dopo la libera, il superg e questa supercombinata. Questa non è stata una delle mie migliori, ho rischiato, ma se cerchi l’oro qualche rischio devi prenderlo. Una medaglia che è per tutte le persone che mi sono state vicine: i miei genitori, i nonni, mia sorella Sofia, gli amici che si sono trovato a casa mia per vedere la gara".

Questa non è la prima medaglia per l'atleta azzurro. Dopo le quattro vinte a Pyeongchang e l'argento in super G a Pechino, mancava solamente un riconoscimento in super combinata. Ed è arrivato l'oro.