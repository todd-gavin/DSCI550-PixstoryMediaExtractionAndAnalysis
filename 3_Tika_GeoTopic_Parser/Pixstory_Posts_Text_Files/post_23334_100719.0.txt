La ministra del Lavoro, Elisabeth Borne, è stata nominata primo ministro da Emmanuel Macron, che l'ha incaricata subito di formare il nuovo governo.

Sessantuno anni, la Borne - già ministra dei Trasporti, poi dell'Ecologia, quindi del Lavoro - è la prima donna premier in Francia dopo Edith Cresson, che 30 anni fa fu nominata dal presidente socialista François Mitterrand..

"Dedico questa mia nomina a tutte le ragazze.

Per dire loro 'realizzate i vostri sogni', perché nulla freni la battaglia per il posto delle donne nella nostra società": sono state le prime parole di Elisabeth Borne, neonominata premier francese, nella cerimonia di scambio delle consegne con il premier uscente, Jean Castex.