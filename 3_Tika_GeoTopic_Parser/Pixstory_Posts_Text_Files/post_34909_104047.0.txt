Ultimo giorno di quarti di finale a Parigi per il Roland Garros. Si inizia a mezzogiorno con gli ultimi due match femminili, poi si passa al maschile con l’ultimo incontro che si disputerà non prima delle 20.45. Tutti gli incontri, come avvenuto nella giornata di ieri, si svolgeranno sul Campo Centrale “Philippe Chatrier”. 

Ad aprire il mercoledì intorno alle 12 saranno Veronika Kudermetova e Daria Kasatkina: quest’ultima ha sconfitta Camila Giorgi agli ottavi di finale in due set. Subito dopo la numero uno del mondo la polacca Iga Swiatek contro la statunitense Jessica Pegula (11). 

In campo maschile il primo quarto di giornata sarà tra Andrey Rublev contro Marin Cilic. Infine, ultimo match tra il norvegese numero 8 al mondo Casper Ruud e il danese Holger Rune. Quest’ultimo si annuncia come l’incontro di cartello visto che entrambi vanno molto bene sulla terra rossa e, nonostante i tre precedenti a favore di Ruud, c’è tanta curiosità nel vedere Rune dopo che ha eliminato Tsisipas al quarto turno e, più in generale, ha vinto i primi quattro match del Roland Garros perdendo solamente un sec (contro il greco).