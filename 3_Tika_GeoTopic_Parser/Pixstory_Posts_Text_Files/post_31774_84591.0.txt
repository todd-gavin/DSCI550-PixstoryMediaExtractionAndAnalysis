Lo specchio era un oggetto di uso comune, non di lusso, presente probabilmente in non tutte le case. Il suo uso in Etruria si afferma a partire dalla seconda metà del VI secolo fino al II secolo a.C. ed è un elemento caratteristico della toeletta femminile. Gli specchi erano generalmente in bronzo, con tecnica della fusione a cera persa, e poi rifiniti con una decorazione realizzata sul lato posteriore, leggermente concavo. Il lato principale veniva reso riflettente mediante un’apposita lucidatura. Lo specchio fa spesso parte del corredo funerario della donna etrusca, famosa nel mondo antico per la cura del corpo, il trucco, la bellezza. Le scene rappresentate nelle decorazioni incise sono quasi sempre scene mitologiche greche appositamente selezionate per la loro affinità col mondo muliebre. Molti specchi in commercio sono però di tipo greco o romano. Gli specchi in bronzo romani sono più una produzione industrializzata che artistica: sono solitamente di forma quadrata e poi con pochi decori: statuette di sostegno teche a rilievo. Dal volto di Narciso riflesso sull’acqua al famoso quesito rivolto a quello magico della regina di Biancaneve, lo specchio attraversa, nel corso dei secoli, la letteratura e la storia di ciascuna civiltà. Duplicatore del monto e, contemporaneamente strumento per varicare le soglie di una dimensione alternativa, è un oggetto dai profondi significati simbolici. Mezzo che permetteva il passaggio verso l’aldilà anche secondo gli Etruschi i quali sottolineavano il legame mediante il nome. Il temine “malena”, nella lingua dei Rasenna, fa infatti riferimento alla parola via.
Fonte: Giulia Civita