Dopo il beffardo autogol costato la sconfitta alla Fiorentina nella semifinale di andata di Coppa Italia, Lorenzo Venuti ha utilizzato i social media per raccontare il suo stato d'animo.
In un lungo post accompagnato dalla foto della coreografia della curva Fiesole e da un'immagine della sua delusione, Venuti ha scritto: "Sognavo che finisse in maniera diversa perché ci tenevo troppo, per i miei compagni, per la società, per Firenze e i fiorentini. Il destino però aveva altri piani e ha voluto che finisse cosi. Ma niente drammi perché i problemi veri sono altri purtroppo".
Nel lungo sfogo, Venuti ha concluso con un pensiero per sostenitori e critici: "Grazie a tutti i fiorentini per il sostegno pre e post partita… stasera avete vinto voi. E grazie anche a chi critica perché siete uno stimolo in più per migliorare con l’obiettivo di farvi mordere la lingua".