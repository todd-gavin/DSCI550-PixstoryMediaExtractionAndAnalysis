Per il secondo anno consecutivo, saranno Virtus Bologna e Olimpia Milano a contendersi lo scudetto della Serie A di basket. Entrambe le formazioni hanno dominato le rispettive semifinali, eliminando gli avversari di Tortona e Sassari con un secco 3-0. Bologna aveva completato il lavoro martedì, vincendo 77-69 in trasferta contro i piemontesi, mentre ieri sera Milano l'ha imitata espugnando il campo dei sardi con il punteggio di 87-69. Le due corazzate hanno confermato la loro superiorità sul resto delle squadre e torneranno a contendersi lo scudetto finito lo scorso anno nelle mani della Virtus. La finale, che scatterà mercoledì 8 giugno, sarà al meglio delle 7 partite e vedrà i bolognesi avere il vantaggio del fattore campo.