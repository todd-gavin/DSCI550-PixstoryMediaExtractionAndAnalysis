Nel complicato fine settimana di Termas de Rio Hondo, in Argentina, fa festa l’Aprilia, in grado di ottenere la prima pole position della storia in MotoGP. Dopo i ritardi nella logistica che hanno visto le moto per giorni bloccate in Kenya, i materiali sono finalmente arrivati nella notte tra venerdì e sabato, consentendo un tutto sommato regolare svolgimento del fine settimana. La casa di Noale, già protagonista dei test precampionato, ha così strappato la sua prima partenza al palo nella classe regina grazie al miglior tempo di Aleix Espargaro, seguito dalle due Ducati non ufficiali di Jorge Martin e Luca Marini. Seconda fila per la Honda di Pol Espargaro, davanti all’altra Aprilia di Maverick Vinales e alla Yamaha campione del mondo in carica Fabio Quartararo, furioso per essere ostacolato nel suo giro buono da Jack Miller. Male gli italiani: Pecco Bagnaia è solo 13esimo, subito alle spalle del leader del Mondiale Enea Bastianini. Ultima posizione per Stefan Bradl, il 
sostituto in Honda HRC dell’infortunato Marc Marquez. La gara prenderà il via stasera alle ore 20.00

Foto: Instagram motogp