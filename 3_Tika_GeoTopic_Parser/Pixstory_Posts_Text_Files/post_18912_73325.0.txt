Dal primo luglio 2022, per volere della Fifa, ci sarà un nuovo regolamento per quanto riguarda il prestito dei calciatori. Il tutto con l'obiettivo di sviluppare i giovani giocatori, promuovere l'equilibrio competitivo e prevenire l'accaparramento.

Tra le nuove regole è previsto per esempio l'obbligo di un accordo scritto che definisca i termini del prestito, in particolare la sua durata e le condizioni finanziarie, il divieto di sub-prestito di un giocatore professionista che è già in prestito, e ancora una limitazione del numero di prestiti per stagione tra gli stessi club. Il nuovo regolamento sarà presentato al Consiglio Fifa per l'approvazione durante la sua prossima riunione in vista della loro entrata in vigore.

Queste nuove regole fanno parte di un disegno più ampio, iniziato nel 2017, sul sistema dei trasferimenti dei calciatori. Il Covid ha solo rallentato il processo di cambiamento.