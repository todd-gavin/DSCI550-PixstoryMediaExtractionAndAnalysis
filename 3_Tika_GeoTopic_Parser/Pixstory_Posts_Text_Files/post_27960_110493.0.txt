Il periodo del “We Race As One” e dei piloti inginocchiati davanti alla griglia di partenza dei GP non è mai stato così lontano. Dopo la sospensione del giovane di casa Red Bull, Juri Vips, colpevole di frasi razziste e omofobe nel corso di una diretta Twitch adesso è Nelson Piquet a essere finito al centro delle polemiche.
L’ex pilota brasiliano, tre volte campione del mondo F1, ha infatti concesso un’intervista risalente allo scorso autunno, durante il weekend del GP del Brasile a Interlagos, in cui aveva commentato la manovra di Hamilton su Verstappen alla curva Copse di Silverstone, apostrofando più volte Lewis come “neg*etto”. Al di là del legittimo giudizio tecnico sull’incidente – il brasiliano ha ritenuto il sette volte iridato autore di una manovra premeditata e scorretta – si tratta ovviamente di un epiteto inaccettabile. Immediata tra l’altro la replica di Mercedes, F1, Fia e dello stesso Hamilton, che hanno condannato duramente le parole di Piquet. 

Foto: Instagram lewishamilton