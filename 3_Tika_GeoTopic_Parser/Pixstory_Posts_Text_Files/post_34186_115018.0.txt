Quale sarà il futuro di Paulo Dybala? L’argentino, che da pochi giorni si è ufficialmente svincolato dalla Juventus, non ha ancora trovato una nuova squadra. Dopo un pressing iniziale, l’Inter ha momentaneamente abbandonato la presa a causa del ritorno di Romelu Lukaku: prima di affondare il colpo per la Joya, i nerazzurri devono cedere Sanchez e uno tra Dzeko e Correa.

Per questo, il Milan può inserirsi nell’affare e beffare i cugini. L’entourage di Dybala si sta muovendo e all’argentino non dispiacerebbe la possibilità di giocare per i rossoneri, anche se andrà trovata l’intesa sul contratto. La Joya dovrà accettare uno stipendio da 5 milioni di euro per far sì che il suo approdo al Milan possa diventare possibile. In tal senso, saranno decisivi i prossimi 10 giorni.