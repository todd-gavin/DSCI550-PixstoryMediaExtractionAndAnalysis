Miracoloso recupero e partenza per la Cina. Ora è ufficiale, Sofia Goggia è salita sull'aereo che alla volta della Cina per prendere parte alle Olimpiadi invernali di Pechino. A conferma la stessa Goggia ha voluto condividere un video sui social network in cui ha scritto "Andiamo in Cina a fare le Olimpiadi".

Come detto, il recupero è quasi miracoloso. L'atleta bergamasca si era infortunata durante Supergigante di Cortina dello scorso 23 gennaio in modo serio avendo rimediato un trauma distorsivo al ginocchio sinistro, con lesione parziale del legamento crociato. Proprio su quel ginocchio era stata operata nel 2013. Sofia Goggia però non si è persa d'animo e si è messa subito al lavoro per provare a rimettersi in forma. E ci è riuscita!