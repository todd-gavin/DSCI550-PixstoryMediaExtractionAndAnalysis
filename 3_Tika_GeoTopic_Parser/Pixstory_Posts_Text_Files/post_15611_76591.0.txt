Lo sapevi che ogni cittadino (quindi anche tu!!!) produce circa 11 kg di rifiuti tessili ogni anno?
Lo dice un’indagine della Commissione europea. Più di 9 kg (l’87% del totale) vengono smaltiti nelle discariche o nei termovalorizzatori, oppure esportati in Paesi extra UE. L’obiettivo europeo è quello di ridurre al 10% la quantità di questi rifiuti che finisce in discarica. 
Materassi e imbottiti poi sono un capitolo a parte, ma non meno rilevante sotto il profilo ecologico. 
La maggior parte di questi rifiuti finisce in discarica, ma un materasso può essere recuperato fino al 90% del suo peso.
Anticipando le indicazioni europee, in Italia dal 1° gennaio 2022 la gestione dei rifiuti tessili ricadrà all’interno del quadro EPR Extended Producer Responsibility, coinvolgendo quindi produttori, importatori e distributori nella filiera del riciclo e del recupero.
Nell’ambito di queste dinamiche legate al riciclo, Federdistribuzione ha promosso quindi la nascita di due consorzi nazionali Ecoremat ed Ecotessili dedicati rispettivamente alla gestione dei materassi e imbottiti dismessi e alla gestione dei rifiuti tessili. 
Mi pare una buona notizia, che va proprio nella direzione giusta!