Alla sua seconda tripletta consecutiva in Champions League - con la prima ha eliminato il Psg e con quella di ieri sera rischia di far fare la stessa fine ai campioni uscenti del Chelsea - Karim Benzema ci è arrivato completamente a digiuno. Questa la piccola curiosità che dice di più della vita, compresa quella spirituale, dell'attaccante francese. Essendo di fede musulmana, Benzema ha rispettato il Ramadan non mangiando e non bevendo. Secondo la religione infatti si può fare solo la notte.

Più volte nel corso della sua carriera Benzema ha risposto a domande inerenti questo particolare momento dell'anno, che ha dovuto rispettare anche se si giocava il quarto di finale di Champions League. Ieri, nel post partita, ha detto: "Nessun impatto, il Ramadan fa parte della mia vita e la mia religione rende il Ramadan un obbligo. Per me è molto importante e mi sento bene quando digiuno".