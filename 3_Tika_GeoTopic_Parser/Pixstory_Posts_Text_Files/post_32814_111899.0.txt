Con lo stesso identico punteggio di 11-10 con cui nei quarti di finale aveva eliminato l'Ungheria, l'Italia di Sandro Campagna supera la Grecia e si guadagna la finale iridata, a distanza di tre anni da quella notte che lo vide laurearsi campione del mondo. Il match è stato però diverso da quello con i magiari, dominato fino alla fine con un punteggio poco veritierio. La partita di oggi, invece, è stata più equilibrata, ma gli azzurri sono riusciti comunque a condurla sempre salendo 3-1 poi 4-2, poi 6-5 a metà gara, poi ancora 8-6 e infine 11-9, prima del rigore finale greco. Uomo partita il salernitano Vincenzo Dolce, con 3 reti e un'ottima prova complessiva. In finale il Settebello domenica sera se la vedrà contro i vincenti del match tra Spagna e Croazia.