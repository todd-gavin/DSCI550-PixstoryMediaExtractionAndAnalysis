In una giornata di pieno inverno in cui però si sente già l’aria di primavera non c’è niente di meglio che vivere la propria città. 
Sgombra dal traffico dei giorni feriali mi incammino verso una delle zone che amo di più, i Navigli. Ed è qui che l’ultima domenica del mese l’alzaia del Naviglio Grande è animata da uno dei mercati più vivi e autentici di tutta Italia, il Mercatone dell’Antiquariato.
Un percorso di quasi due chilometri tutto affacciato sulle sponde del canale più antico di Milano, 380 espositori lungo tutto il primo tratto del Naviglio Grande  in una delle zone più pittoresche della vecchia Milano.
Vi consiglio una passeggiata tra le bancarelle alla ricerca di antiquariato di qualità, ma anche di modernariato e vintage, o anche solo per curiosare, per fermarsi a mangiare uno spuntino o bere un bicchiere di vino in una delle tante trattorie o o dei tanti locali che animano questo pezzetto di Milano. Le bancarelle sono aperte dalle 9 alle 18.30