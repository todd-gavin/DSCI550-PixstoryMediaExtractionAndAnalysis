Giacomo Raspadori è vicinissimo a diventare un giocatore del Napoli. A dirlo è Gianluca Di Marzio che ha rivelato come oggi ci sia stato un secondo incontro tra il club azzurro e il Sassuolo e di come questo sia andato positivamente. L'attaccante campione d'Europa andrà a rinforzare un reparto in cui il Napoli è più carente numericamente.

La cifra che pagherà il Napoli per avere Raspadori è di 33-35 milioni di euro a cui andranno ad aggiungersi i bonus e un'eventuale percentuale sulla rivendita.

Raspadori ha 22 anni e in serie A ha giocato solamente con il Sassuolo. Ha esordito nel 2018, appena diciottenne, e da allora ha già giocato 75 partite nella massima serie segnando 18 reti.