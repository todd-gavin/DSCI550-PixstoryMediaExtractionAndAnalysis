È un primo tempo letteralmente da brividi quello dell’Inter a San Siro nel match contro il Sassuolo. I neroverdi puniscono senza pietà la squadra di Inzaghi che pare soffrire particolarmente dopo il turno infrasettimanale di Champions League disputato con il Liverpool. Gli uomini di Dionisi prima si portano in vantaggio grazie al gran gol di Giacomo Raspadori e poi raddoppiano con l’incornata sottoporta di Gianluca Scamacca. Buio totale per gli attaccanti dell’Inter che non riescono a rendersi pericolosi dalle parti di Consigli.