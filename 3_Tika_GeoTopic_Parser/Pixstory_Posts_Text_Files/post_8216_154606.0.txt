भारत के स्वतंत्रता आंदोलन के इतिहास लेखन में सबसे ज्यादा भेदभाव महिला क्रांतिकारियों के साथ किया गया।इनकी भूमिका के कारण साम्राज्यवाद कमजोर पड़ा लेकिन माकर्सवादी इतिहासकारों ने इनका कहीं उल्लेख नहीं किया । नेहरूवादी राज ने इनको सम्मान नहीं दिया गया ।भाजपा सांसद सुप्रसिद्ध चिंतक और विचारक राकेश सिन्हा ने आज़ादी के अमृत महोत्सव से जुड़े शहीद नमनांजलि कार्यक्रम में कहा कि स्वतंत्रता आंदोलन में महिलाओं की भूमिका को भुलाया नहीं जा सकता चांदबाई, मतांगनि हाजरा,मालती देवी,एकेम्मा चेरियन जैसी सैंकड़ों महिला स्वतंत्रता सेनानियों की उपेक्षा की गयी । साम्राज्यवादी शासन के विरूद्ध लड़ने वाली ग्रामीण क्षेत्रों की महिलाओं की भूमिका इतिहास की पुस्तकों में नगण्य है । उदाहरण के लिए कर्नाटक के सिंजक्की माकी गांव की महिलाओं ने अंग्रेंजों को नाकों चने चबवा दिए थे । कुलीन घरानों को इतिहास में स्थान दिया गया आम जन के योगदान का कहीं वर्णन नहीं है इसलिए स्वतंत्रता आंदोलन के इतिहास का पुनर्लेखन आवश्यक है ।विश्व के सबसे बडे सामाजिक सांस्कृतिक राष्ट्रीय विचारों के महिला संगठन राष्ट्र सेविका समिति की प्रमुख संचालिका माननीय शांता कुमारी ने कहा कि अमरत्व अपने कार्यों से प्राप्त होता है ।जैसे कि हमारे महान ऋषि वाल्मिकि जिनकी आज जयंती है उन्होनें  रामायण के माध्यम से मर्यादा पुरूषोत्तम भगवान श्री राम के दर्शन पूरे विश्व को करवाए । स्वाधीनता के अमृत महोत्सव के अवसर पर देश  के लिए अपना सर्वस्व न्यौछावर करने वालों के साथ साथ उन्होने महर्षि वाल्मिकी को श्रद्धांजलि दी । वाल्मिकी के कार्यों को शाश्वत और अमर बताया । उन्होनें कहा कि भारत की स्वतंत्रता और एकता के मूल में हमारा प्राचीन आध्यात्मिक चिंतन और एकात्म भाव दर्शन है । पिछले पूरे एक वर्ष स्वाधीनता का अमृत महोत्सव मनाया गया और उसी श्रृंखला में  आज शहीद नमनाजंलि कार्यक्रम रखा गया है । शुभ संयोग है कि हम आज शरद पूर्णिमा के अवसर पर एकत्र हुए हैं । जारी……