Massimiliano Allegri non si smentisce: "Domani contro il Sassuolo dobbiamo vincere per andare in semifinale. La Coppa Italia è sempre un obbiettivo per noi e la partita più vicina è quella di domani, finita quella si penserà a domenica. Se cominciamo a fare conti viene fuori un casino". Alla vigilia della partita di Coppa Italia contro il Sassuolo il tecnico della Juventus ha ribadito l'importanza della Coppa Italia e quindi della partita di domani contro il Sassuolo. Solo dopo i 90 (o 120) minuti i giocatori cominceranno a pensare all'importantissima sfida con l'Atalanta di campionato. Squadra, quest'ultima, che si gioca la zona Champions League in campionato proprio con la Juventus. "Io sono felice perché sono tornato e stiamo facendo un buon lavoro, siamo in corsa su tutti gli obiettivi", ha detto Allegri. "L’euforia ora è tornata alle stelle, l’entusiasmo va bene ma troppo no. Dobbiamo pensare solo a lavorare. Se si vuole sognare va bene, ma a men non piace tanto, tendo a essere più pratico: le tre davanti sono lontane, il nostro campionato è giocare con l’Atalanta da qui alla fine della stagione".

Sul match con il Sassuolo, Allegri ha confermato parte della formazione, con parecchi cambi rispetto all'ultima partita di campionato. Con diversi giocatori out o appena rientrati, giocheranno certamente Perin in porta e Kaio Jorge in attacco. Potrebbero anche rientrare Cuadrado e Locatelli, mentre sono ancora in forse Vlahovic e Zaakria. Certa l'esclusione di uno tra Morata e Dybala.