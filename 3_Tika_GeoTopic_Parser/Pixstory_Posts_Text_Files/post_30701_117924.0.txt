È un inedito Mike Tyson in versione fatalista quello andato in onda sul suo podcast "Hotboxin with Myke Tyson". Il 56enne ex pugile ha spiegato: "Quando mi guardo allo specchio, vedo quelle piccole macchie sul mio viso e dico sempre che la mia data di scadenza si avvicina, molto presto". L'americano ha poi parlato del ruolo del denaro e di come neppure la ricchezza possa nulla di fronte alla morte: "Quando hai molti soldi, non puoi aspettarti che qualcuno ti ami realmente. Credi di essere invincibile quando hai molti soldi, ma non è vero". E poi di nuovo un pensiero oscuro: "Il denaro non ci rende immuni da una malattia o da un incidente. I soldi non possono proteggerti da questo. Il denaro può proteggerti quando salti da un ponte?".