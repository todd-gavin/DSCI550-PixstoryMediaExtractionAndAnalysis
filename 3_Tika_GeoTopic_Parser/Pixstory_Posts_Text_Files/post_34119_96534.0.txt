Miguel T.G., il creatore di “Rojadirecta” - il celebre sito che per molti anni è stato il leader del mercato del calcio piratato sul web - è stato condannato dal tribunale provinciale di Madrid a 2 anni di reclusione. In aggiunta, sono stati inflitti all’ideatore del portale pirata due anni di divieto di lavoro nell’ambiente informatico e un risarcimento di 500.000 euro. 

Come sottolinea Marca, Miguel avrebbe incassato almeno 11 milioni di euro grazie al proprio sito illegale. Per questo motivo, dopo aver riconosciuto di aver piratato contenuti de LaLiga e di Mediapro, si può parlare di un caso giudiziario singolare.

Si tratta, infatti, di una delle più pesanti condanne mai comminate per violazione dei diritti di proprietà intellettuale nel mondo delle trasmissioni calcistiche. 

Tuttavia, la pena detentiva di 2 anni è stata sospesa grazie all’accordo raggiunto tra le parti.