Cinque medaglie olimpiche in altrettante Olimpiadi, 23 trionfi in Coppa del Mondo  tra discesa, superG, camminata e slalom parallelo. Questi sono i numeri di Kjetil Jansrud, sciatore norvegese che a 36 anni ha detto di volersi ritirare alla fine delle due discese di Kvitfjell, in programma venerdì e sabato nella sua Norvegia. "La discesa di sabato a Kvitfjell sarà la mia ultima gara per gli Attacking Vikings”, ha scritto sui social, "È stato un treno di pensieri che ha portato a questa decisione: ritirarsi da qualcosa che hai fatto per tutta la vita non è facile. Ci saranno tante persone da ringraziare, compresi tutti voi che mi avete dato sostegno per così tanto tempo, dopo che avrò disputato le mie ultime gare".

Un pensiero anche a quanto sta succedendo in Ucraina: "In questi tempi pericolosi, il mio ritiro non conta, tutti i miei pensieri e le mie speranze vanno al popolo ucraino. Non vedo l'ora di passare più tempo con la mia famiglia e i miei cari, l'unica cosa che conta".