L'arrivo di Paulo Dybala all'Inter sembrava una formalità, invece l'ex attaccante della Juventus ora sembra lontano dall'approdo ai nerazzurri. A confermarlo è stato nientemeno che Beppe Marotta, amministratore delegato dell'Inter, che nella conferenza stampa di apertura della stagione ha spiegato: “Dybala rappresenta e rappresentava un’opportunità, ma siamo a posto nel reparto offensivo e abbiamo rispetto di tutti i calciatori in rosa: starà all’allenatore gestirli. Rimane il rispetto per un giocatore a cui mi lega un particolare affetto”.