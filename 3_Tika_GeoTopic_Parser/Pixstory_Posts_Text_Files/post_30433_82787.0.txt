Questa mattina Paulo Dybala si è recato allo J Medical per effettuare gli esami strumentali dopo l'affaticamento avvertito venerdì sera bel derby di Torino.
La buona notizia è che sono state escluse lesioni, quella meno buona è che l'argentino difficilmente sarà protagonista dell'andata degli ottavi di Champions League, in programma martedì sul campo del Villareal.
Escluse lesioni anche per Daniele Rugani, fermatosi durante il riscaldamento pre partita. Il difensore potrebbe recuperare in tempo, aiutando mister Allegri alle prese con una vera emergenza in difesa, data l'indisponibilità di Giorgio Chiellini e quella di Leonardo Bonucci.