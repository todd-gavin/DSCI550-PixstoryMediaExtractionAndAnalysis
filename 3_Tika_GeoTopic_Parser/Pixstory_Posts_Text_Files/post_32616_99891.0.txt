Una bellissima volata a tre chiude la sesta tappa del Giro d'Italia 2022. A vincere al fotofinish è stato il francese Arnaud Demare, che ha bissato il successo di ieri beffando di un nulla con una rimonta strepitosa l'australiano Caleb Ewan. Terzo Mark Cavendish, il veterano britannico vincitore della seconda tappa. Tanti italiani in top ten: Quinto Giacomo Nizzolo, 7° Vendrame, 8° Consonni e 9° Albanese. Con questa vittoria Demare rafforza la sua leadership nella classifica a punti, mentre resta invariata la classifica generale con lo spagnolo Juan Pedro Lopez sempre in rosa con 39 secondi di margine sul tedesco Kamna e 58 sull'estone Taramae.