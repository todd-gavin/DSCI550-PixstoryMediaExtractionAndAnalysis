Il brand di artisanal footwear e la realtà multibrand celebrano la loro ventennale partnership con una serie di iniziative di scena tra domani e il 24 luglio a Milano marittima. Dal lancio di una calzatura in limited edition a un party esclusivo che porterà in consolle Cirillo del Cocoricò e il produttore musicale Mace.
Il programma prevede il lancio in esclusiva per Julian fashion di una calzatura in limited edition. La co-lab, nata attorno al modello Pollicione, verrà lanciata il 21 luglio e sarà disponibile presso lo spazio J11 in viale Matteotti 11. Inoltre, Marsèll realizzerà all'interno del negozio un'installazione temporanea di piante spontanee, tema attorno al quale è stato sviluppato il concept della collezione spring-summer 2022. A completare il set-up le immagini originali della mostra, prodotta da Marsèll, «Spontaneum», realizzate dalla fotografa olandese Awoiska van der Molen nella casa del paesaggista Piet Oudolf.

https://www.mffashion.com/news/livestage/marsell-lancia-una-speciale-collaborazione-con-julian-fashion-202207191123328114