Il tennis non si ferma mai e Berrettini, che solo ieri aveva annunciato il suo ritiro da Wimbledon a causa del Covid, guarda già il calendario per capire come e quando potrà rientrare per giocare, vincere e guadagnare punti Atp. Quest'anno ne ha persi tanti avendo saltato quasi 3 mesi per l'operazione e attualmente è oltre la Top 10 mondiale. L'obiettivo è scalare il prima possibile la classifica per poter rientrare tra i primi 8 e prendere parte alle Atp di Torino. 

I prossimi tornei in programma - dopo Wimbledon - sono quello di Newport e Bastad, e poi, subito dopo, quelli di Gstaad, e Amburgo. Berrettini, sperando di andare avanti il più possibile a Wimbledon si è iscritto solamente a Gstaad in cui, oltretutto, sarebbe la testa di serie numeri 2 dopo il campione in carica Casper Ruud. Se il Covid passasse potrebbe sperare in qualche wild card, ma per il momento su quattro tornei è certo che è iscritto solamente a uno.

Nessun problema visto che lo scorso anno dopo Wimbledon si fermò un mese e, quest'anno, il torneo londinese non ha punti. Lavorerà per presentarsi al meglio agli Us Open e ai tornei americani:  il 250 di Atlanta, il 500 di Washington e il 1000 di Toronto. Lì potrebbe scalare velocemente di nuovo la classifica.