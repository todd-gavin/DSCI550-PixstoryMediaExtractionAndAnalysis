Ha aspettato la tappa del giro d'Italia che finiva nella sua Messina per un annuncio che era un po' nell'aria. Vincenzo Nibali, lo squalo dello stretto, vincitore in carriera di due giri d'Italia (2013 e 2016), di un tour de France (2014) e di una Vuelta di Spagna (2010), appenderà il caschetto al chiodo a fine stagione. Nel palmares del fenomenale corridore siciliano troviamo anche una Milano Sanremo (2018), due Giri di Lombardia (2015 e 2017) e due bronzi iridati giovanili. Il rammarico più grande è forse l'oro olimpico sfuggito a Rio de Janeiro, quando era in fuga verso il traguardo e scivolò in discesa (uno dei suoi terreni di caccia favoriti) a 11 km dal traguardo.