Fabio Fognini esce al primo turno del torneo Atp 250 di Umago (Croazia). Ad eliminarlo il colombiano Daniel Elahi Galan, numero 99 al mondo, in un match finito in tre set in 2 ore e 43 minuti. Sarà quindi Galan ad affrontare Giulio Zeppieri al secondo turno e non ci sarà il derby italiano.

Il match d'esordio del tennista taggiasco inizia male. Il colombiano si porta sul 4-0 prima di subire il primo sussulto di Fognini. Ma è troppo tardi e il primo match scivola via con il risultato di 6-3. Secondo set molto più equilibrato e iniziato meglio per l'azzurro che si è portato avanti per 4-1 prima di subire la rimonta di Galan. Fognini sprecone con ben otto set point regalati prima di chiudere sul 7-5. 

Il terzo set, quello decisivo, non ha visto il proseguimento del secondo set ma un ritorno del tennista colombiano che chiude 6-3.