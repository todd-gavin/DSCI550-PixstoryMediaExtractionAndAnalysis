Grande inizio di stagione anche per il Napoli di Luciano Spalletti, che si aggiunge a Milan, Inter, Fiorentina, Atalanta, Roma, Lazio, Torino e Spezia al comando della classifica della Serie A. Gli azzurri hanno travolto l’Hellas Verona dopo un primo tempo equilibrato, chiuso sull’1-2: al vantaggio dei padroni di casa con Lasagna hanno poi risposto i napoletani Kvaratskhelia e Osimhen. Nella ripresa è Henry a portare l’Hellas sul 2-2, prima che inizi l’assolo dei campani con Zielinski, Lobotka e Politano per il definitivo 2-5.

Foto: Instagram officialsscnapoli