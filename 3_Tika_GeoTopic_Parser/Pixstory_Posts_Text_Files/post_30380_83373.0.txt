L'infermeria della Juventus continua a riempirsi in maniera preoccupante. Dopo l'infortunio patito da Weston McKennie in Champions League, oggi si è fatto male il giovane Kaio Jorge.
Impegnato con la formazione Under 23 nel match valido per il campionato di serie C contro la Pro Patria, il brasiliano è rimasto a terra dopo uno scontro di gioco. Per lui si teme una lesione al tendine rotuleo del ginocchio destro, con conseguente lungo stop. 
Sarà indisponibile per almeno tre partite anche Alex Sandro, dopo il risentimento muscolare avvertito ieri al termine del primo tempo. I due brasiliani si aggiungono così a una lunga lista di giocatori fermi ai box che comprende anche Chiellini, Dybala, Bernardeschi, Rugani e Chiesa.