Yulimar Rojas, la triplista venezuelana campionessa del mondo in carica, nella prima uscita stagionale al meeting di Madrid sfiora l'impresa, fermandosi ad appena 2 cm dal primato del mondo che lei stessa aveva stabilito due anni or sono. 15.41 la misura con la quale si Ã¨ aggiudicata la gara nella serata madrilena, a un soffio dal 15.43 colto due anni fa sulla stessa pedana. La Rojas detiene anche il record del mondo all'aperto con 15.67. Discreti risultati per gli italiani in gara con il pesista Zane Weir terzo con 21,40 centimetri (davanti a Nick Ponzio, quarto a 21.14) e la mezzofondista Gaia Sabbatini quarta con record personale sui 1.500 metri femminili in 4:10.25 (Nona la Del Buono con 4.12.25). Sufficienti Larissa Iapichino nel lungo (terza con 6.45) e Ottavia Cestonaro nel triplo (terza con 13.63).