L'ultimo test precampionato lancia l'allarme in casa Juventus: l'Atletico Madrid passeggia alla Continassa, vincendo addirittura per 4-0 con tripletta dell'ex Alvaro Morata. Le assenze per problemi fisici di Pogba, Pellegrini e Cuadrado tra i bianconeri si fanno sentire e a loro si aggiunge l'esclusione di Kean, arrivato in ritardo al raduno. Sembra necessario per la società intervenire al più presto sul mercato per tappare le falle che si sono evidenziate quest'oggi, in una partita mai in discussione e sbloccato dopo appena 10' proprio da Morata, uno degli oggetti dei desideri dei bianconeri che lo rivorrebbero con loro. Due gol per tempo per la squadra spagnola, apparsa molto migliore anche a livello fisico e sigillo finale segnato al 91° da Cunha.