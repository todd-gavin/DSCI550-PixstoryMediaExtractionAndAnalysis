Dopo aver superato la Muguruza negli ottavi, oggi, nei quarti di finale, la numero 1 azzurra ha travolto la bulgara Tomova per 6-2 6-1, avanzando alle semifinali del torneo 250 WTA su erba di Eastbourne, preludio al prestigioso Wimbledon che scatterà a inizio settimana prossima. La Giorgi se la vedrà con la vincente del match tra la lettone Ostapenko e l'ucraina Kalinina. Dalle qualificazioni di Wimlbedon arriva, intanto, la vittoria di Andrea Vavassori che con il punteggio di 6-7 7-6 6-1 7-6 supera il ceco Kolar e si qualifica per il tabellone principale. Nulla da fare per Salvatore Caruso, battuto 6-4 6-7 6-3 6-3 dallo spagnolo Zapata Miralles, e per Andreas Seppi, superato 6-1 6-7 7-6 7-6 dallo slovacco Klein.