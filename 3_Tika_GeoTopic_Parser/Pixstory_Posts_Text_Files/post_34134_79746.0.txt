Prosegue la striscia vincente del Napoli che supera il Venezia per 2-0 al Pier Luigi Penzo. Dopo un primo tempo a reti bianche, ci ha pensato Victor Osimhen a sbloccare la partita su assist di Matteo Politano. Sesto gol per il nigeriano in questo campionato, e primo da quando è rientrato dall’infortunio.

Nei minuti finali c’è spazio per l’espulsione di Tyronne Ebuehi al 95’ e la rete che di fatto chiude i conti di Andrea Petagna al 90+10’. 

Scivola il Venezia in piena zona retrocessione, a causa della decima partita senza successi. I lagunari sono ora diciottesimi con 18 punti, a -2 dal Cagliari quartultimo. Il prossimo impegno per i ragazzi di mister Zanetti sarà contro il Torino, mentre il Napoli di Spalletti sfiderà al Diego Armando Maradona l’Inter capolista di Simone Inzaghi, nel match clou del 25° turno di Serie A. Uno scontro diretto per la vetta della classifica, dal momento che i nerazzurri e i partenopei sono appaiati in testa alla classifica rispettivamente con 53 e 52 punti.

Crediti foto: SSC Napoli