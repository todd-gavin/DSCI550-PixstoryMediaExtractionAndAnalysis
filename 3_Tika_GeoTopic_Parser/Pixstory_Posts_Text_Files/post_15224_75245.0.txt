«Il peso del tempo sospeso» é l’installazione di Stefano Bombardieri inaugurata a dicembre 2020 nel cuore di Brescia, nel Quadriportico di piazza Vittoria, in pieno centro a ridosso di Piaggia della Loggia. L’ho visto decine di volte ma solo adesso ho sentito l’esigenza di fotografarlo. Perché forse solo ora mi sento proprio in linea con quanto esprime l’opera. 

La scultura, un grande rinoceronte in fibra di vetro lungo quattro metri sospeso per aria, «parla di una condizione umana - aveva detto l'autore durante l’inaugurazione, uno stato d'animo di sospensione al di fuori dalla realtà e dalla vita terrena». 

Ecco, io da quando è iniziata la pandemia mi sento così: sospesa. C’è attesa, c’è speranza, ma c’è anche il peso di non sapere cosa ci porterà il domani e la consapevolezza che tutto può cambiare in un istante e che le nostre certezze si possono sgretolare, come il mondo che abbiamo conosciuto fino al momento prima. 

«Il rinoceronte è metafora del concetto di peso ed è sospeso come spesso lo è la nostra vita in particolari momenti di estrema gioia o di grande dolore» aveva spiegato Bombardieri e io credo che questo concetto sia ancora molto attuale.