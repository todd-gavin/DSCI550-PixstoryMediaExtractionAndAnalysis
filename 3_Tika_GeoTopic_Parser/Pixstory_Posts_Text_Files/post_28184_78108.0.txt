Come al solito la 24 Ore di Daytona regala emozioni e sorprese. La prima gara endurance della stagione, parte del calendario del campionato statunitense IMSA, è stata infatti vinta dall’Acura DPi del team Meyer Shank Racing, guidata tra gli altri anche da Helio Castroneves. Proprio nel convulso ed emozionante finale, il brasiliano, vincitore anche di ben quattro 500 Miglia di Indianapolis, ha dovuto resistere agli assalti dello specialista Ricky Taylor, che alla fine si è però dovuto accontentare della seconda posizione senza poter replicare il successo del team WTR nel 2021. Tra le GT è invece trionfo Porsche con Jaminet/Campbell/Nasr davanti alla Ferrari del team Risi (Pier Guidi/Calado/Rigon/Serra)