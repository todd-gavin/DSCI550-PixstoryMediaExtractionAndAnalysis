Ancora incubo Covid per gli italiani iscritti al 109° Tour de France, che scatterà domani con una cronometro in programma a Copenaghen. Dopo Matteo Trentin, anche Samuele Battistella è stato fermato dopo essere risultato positivo a un test antigenico. Il veneto, membro del team Astana, verrà sostituito dal bielorusso Riabushenko. Altre due positività nel gruppo: restano fuori il velocista Coquard della Cofidis e il sudafricano Impey, al loro posto Perichon e Niv. Il Covid costringe ad abbandonare la carovana anche Merijn Zeeman, direttore sportivo della Jumbo-Visma che schiera due stelle come Vout Van Aert e Primoz Roglic. La nuova ondata di infezioni rischia di giocare un ruolo determinante per l'esito del Tour 2022.