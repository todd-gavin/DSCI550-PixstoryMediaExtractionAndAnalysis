Il ritorno in campo di Novak Djokovic è stato alquanto deludente. Al debutto nel torneo di Montecarlo, il serbo è stato sconfitto per 63 67 61 dallo spagnolo Davidovich Fokina, numero 45 del ranking ATP. 
Il numero 1 al mondo è apparso molto lontano dalla forma migliore e anche in particolari come il servizio, tanto da venire brekkato ben 8 volte nel match, statistica negativa ed inedita per lui.
Complice la vicenda dell'esclusione da molti tornei, tra cui l'Australian Open e i master 1000 di Indian Wells e Miami, per il suo rifiuto a vaccinarsi contro il Covid-19, Djokovic ha giocato quest'anno solo 4 partite, con un bilancio di perfetta parità tra vittorie e sconfitte.