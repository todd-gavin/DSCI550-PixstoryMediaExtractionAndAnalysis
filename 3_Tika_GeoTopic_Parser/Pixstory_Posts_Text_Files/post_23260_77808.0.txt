C’è una app, Street art cities, che monitora l’arte di strada nel mondo. Nella classifica annuale delle migliori opere dipinte sui muri del pianeta, sono due le italiane che figurano tra le prime 10. La lista ne contempla 100, un immenso patrimonio davanti agli occhi di tutti.
Il record è tutto dell’artista siciliano Andrea Buglisi che si è piazzato al terzo posto con un murales simbolo, a Palermo, dedicato a Giovanni Falcone e realizzato sulla facciata di un palazzo di via Duca Della Verdura, a pochi metri dall’aula bunker dell’Ucciardone. Al quarto posto figura un’altra opera di Buglisi, tre pettirossi simbolo di speranza, omaggio a tutte le vittime di COVID-19, dipinto sulla facciata di un edificio di via Nazionale a Nicosia, in provincia di Enna.