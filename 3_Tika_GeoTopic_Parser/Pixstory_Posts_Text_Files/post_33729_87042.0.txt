L’Hellas perde in casa contro il Napoli di Spalletti. 
Queste le parole nel post-partita di Igor Tudor, il tecnico degli scaligeri: 
“Il Napoli ha fatto una bella partita, sono stati più bravi. Noi abbiamo avuto un po' di problemi questa settimana, un po' di infortuni e delle cose che sono successe. Non è bastato oggi, per fare punti devi avere 4-5 giocatori che vanno sempre e oggi non è successo. Mi dispiace per il rosso, il secondo giallo a Ceccherini non esiste. Stavamo spingendo per rimontare e mi dispiace che l'arbitro ci abbia tolto questa possibilità. Non c'è più grande motivazione per un giocatore che andare là e far vedere all'avversario che sei più forte. La motivazione deve essere questa. Trovo un po' anche assurdo parlare di questo argomento. Bisogna andare sempre forte, con la voglia di vincere. Non vedo una ragione per cui possano venire a mancare le motivazioni. Stiamo facendo non bene, anche di più. Vedo ragazzi che danno tutto e noi siamo lì. La stagione è lunga, più a lungo mantieni queste cose più cresci. Ora per noi l'importante è recuperare i giocatori al meglio, abbiamo una decina di giocatori che mancheranno la prossima".