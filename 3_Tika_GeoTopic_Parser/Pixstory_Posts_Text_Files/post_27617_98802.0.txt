La Mercedes batte un colpo e lo fa con il miglior tempo di George Russell, che chiude la seconda sessione di prove libere in una calda e afosissima Miami in 1:29.938. L'inglese porta così la W13 davanti a tutti, con 106 millesimi di vantaggio sulla Ferrari di Charles Leclerc e 2 decimi sulla Red Bull di Sergio Perez. Presente anche il decano Lewis Hamilton, quarto a 241 millesimi dal giovane compagno di squadra. Due, invece, i grandi delusi di queste PL2: il primo è Carlos Sainz, finito contro il muro di curva 14 nelle prime battute della sessione; il secondo è Max Verstappen costretto a perdere tutta la sessione per problemi tecnici di varia natura. Prove libere 3 in programma sabato alle 19.00, con le qualifiche alle 22.00 ora italiana.

Foto: Instagram mercedesamgf1