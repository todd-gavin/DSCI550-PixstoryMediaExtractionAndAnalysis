La Juventus ha ben figurato nel match disputato contro il Barcellona a Dallas e terminato con il punteggio di 2-2. L'allenatore Massimiliano Allegri è soddisfatto della prestazione dei suoi ragazzi: "Stasera abbiamo fatto una buona partita contro una squadra importante. Senza dubbio potevamo far meglio sui due gol subiti, però abbiamo avuto tante occasioni da gol, ho visto discrete trame di gioco e sono contento di come è andata. Stiamo lavorando molto bene e stasera è stato un buon test". A colpire positivamente Allegri è stato in particolare il nuovo acquisto Angel Di Maria, protagonista di una grande prestazione soprattutto nel primo tempo: "Di Maria è un giocatore straordinario. È un campione ed è un piacere vederlo giocare. per noi è stato un grandissimo acquisto". All'orizzonte c'è una nuova sfida di prestigio per la Juventus, attesa nella notte tra sabato e domenica dalla partita contro il Real Madrid.