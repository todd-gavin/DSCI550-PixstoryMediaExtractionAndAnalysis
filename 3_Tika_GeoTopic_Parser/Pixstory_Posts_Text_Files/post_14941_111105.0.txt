L’8 luglio esce “Follow Me”, il nuovo singolo della cantante italo eritrea SENHIT featuring TORY LANEZ, rapper canadese con 16 milioni di ascoltatori mensili su Spotify e oltre 4 milioni e mezzo di follower!
 
Tory Lanez, classe 1992, ha scalato più volte la Billboard Hot 100 da quando ancora adolescente ha pubblicato i suoi primi brani. Il suo mixtape di debutto con cui ha cominciato a farsi conoscere, "T.L 2 T.O", è del 2009. Il suo mixtape del 2014, "Lost Cause", è diventato un grande successo grazie anche ai due singoli "Luv", che ha raggiunto il 19° posto nella classifica US Billboard Hot 100 e "Say It", che ha raggiunto il 23° posto nella stessa classifica. Successivamente ha pubblicato il primo album in studio "I Told You" (che ha raggiunto il quarto posto nella classifica "US Billboard Top 200"). Ha collaborato con molti artisti tra cui Wiz Khalifa, 50 Cent, Lil Wayne, Chris Brown e Lil Tjay. Il suo ultimo disco è “Alone at Prom” (2021) ispirato alle sonorità anni ’80.

 

“Follow Me”, che sarà in radio e disponibile in digitale dall’8 luglio, ha un beat accattivante, frizzante, estivo, di cui la cantante darà un assaggio già sabato 2 luglio al Milano Pride, esibendosi sul palco principale di questa straordinaria festa di libertà, in Piazza Sempione (Arco della Pace – orario approssimativo 20.30).