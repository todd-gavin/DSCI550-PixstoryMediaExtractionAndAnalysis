Era tra i piloti più chiacchierati del mercato F1 dell’estate, ma il fatto che tutti i posti nei top team siano praticamente già assegnati ha subito spento le possibili indiscrezioni della silly season. Pierre Gasly, chiuso soprattutto dal rinnovo biennale di Sergio Perez come compagno di squadra di Max Verstappen in Red Bull, ha dunque scelto di proseguire il proprio rapporto con l’AlphaTauri, il junior team della Red Bull con base a Faenza, che lo ha lanciato nella massima serie automobilistica nel lontano 2017 (all’epoca la squadra si chiamava ancora Toro Rosso prima del rebranding avvenuto nel 2020). Per Gasly, il 2023 sarà dunque il quarto anno consecutivo completo con la scuderia italo-austriaca dopo il suo ritorno a metà della stagione 2019. 

Foto: Instagram alphataurif1