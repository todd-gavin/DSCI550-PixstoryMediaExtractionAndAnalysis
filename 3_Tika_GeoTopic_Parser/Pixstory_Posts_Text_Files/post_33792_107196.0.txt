Jennifer Dorsey, giudice distrettuale del tribunale di Las Vegas, ha respinto la causa per stupro intentata nei confronti di Cristiano Ronaldo. Kathryn Mayorga, che sosteneva di essere stata violentata da CR7 in un hotel di Las Vegas nell’estate del 2009, chiedeva al portoghese di versarle 200 milioni di dollari come risarcimento, oltre ai 375.000 dollari che aveva ricevuto in cambio di assoluta riservatezza sui presunti fatti e della rinuncia ad ogni causa.

Il caso è stato archiviato a causa delle forti irregolarità della Mayorga e del suo avvocato Leslie Mark Stovall, con quest’ultima che adesso è a sua volta accusata di «condotta in malafede» e uso di documenti riservati «rubati». Il riferimento è ai documenti di ‘Football Leaks’, che non avrebbero dovuto essere in possesso della donna. 

L’avvocato di Mayorga avrebbe dunque agito «in malafede», a tal punto che la corte non è stata in grado di dire quanto del caso si basasse solo sui ricordi della donna o se fossero stati influenzati dai documenti sottratti illegalmente.