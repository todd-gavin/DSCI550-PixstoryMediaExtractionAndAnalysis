Lo scontro al vertice andato in scena allo stadio San Paolo termina con il pareggio tra Napoli e Inter. Risultato che sorride soprattutto... al Milan, che sconfiggendo la Sampdoria può tornare primo in classifica, seppur con una partita in meno.
La partita si mette subito bene per il Napoli, che dopo 7' è già in vantaggio grazie al rigore trasformato da Lorenzo Insigne dopo un fallo di Stefan De Vrij su Victor Osimhen visto dal VAR. Il primo tempo prosegue nel segno dei partenopei che al 12esimo colpiscono il palo con Piotr Zielinski. L'Inter reagisce nella ripresa, pareggiando subito con Edin Dzeko. La partita prosegue regalando ancora emozioni, tra il pressing dei nerazzurri e le ripartenze del Napoli, ma il risultato non cambia.
L'Inter sale a 54 mantenendo un punto di vantaggio sugli azzurri e con una partita da recuperare. Il Milan, a wuota 52, può sognare il doppio sorpasso.