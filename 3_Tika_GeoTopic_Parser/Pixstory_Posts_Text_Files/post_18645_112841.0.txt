In Formula 2 si è sfiorata una tragedia. Un incidente alla vista non violento ha fatto rischiare la vita al pilota Roy Nissany che si è trovato con la monoposto di Dennis Hauger sopra la testa: non ci fosse stato l'halo, spesso criticato ma necessario in alcuni casi come questo, probabilmente ora staremmo scrivendo di un incidente mortale.

Cosa è successo? Sin dall'inizio della gara Hauger e Nissany si sono battagliati fino a quando quest'ultimo è stato costretto a uscire di strada - per non fare un incidente viste le tante auto intorno - tagliando una curva. La strada disconnessa ha fatto sì che la sua auto si alzasse poco prima di rientrare in pista proprio mentre arrivava Hauger che si è visto l'auto del rivale sopra la testa e fermarsi sull'halo.

Un incidente che fortunatamente non ha avuto conseguenze ma che poteva essere tragico.