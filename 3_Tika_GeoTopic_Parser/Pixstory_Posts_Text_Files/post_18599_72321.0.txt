A poche ore dall'entrata in sala operatoria slitta l'operazione di Federico Chiesa. L'attaccante della Juventus è stato colpito da un attacco influenzale: tampone effettuato e risultato negativo. In ogni caso prima che possa andare sotto i ferri c'è bisogno che gli passi la febbre.

L'infortunio di Chiesa risale a poco più di una settimana fa: nella partita contro la Roma si era rotto il crociato anteriore sinistro. Come detto, l'operazione era prevista per domani alla clinica Hocrum di Innsbruck, ma slitterà di qualche giorno. Per il recupero si stima che ci vogliano otto mesi.