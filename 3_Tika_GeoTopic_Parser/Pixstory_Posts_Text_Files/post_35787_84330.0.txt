Roberto De Zerbi, allenatore dello Shakhtar Donetsk, e il suo staff hanno finalmente raggiunto la Romania e abbandonato l’hotel di Kiev dove erano trincerati dall’inizio dei bombardamenti russi. Nella notte sono giunti tutti sani e salvi in Romania in una zona sicura e lontana dal pericolo. Nella giornata di ieri De Zerbi e il suo staff avevano lasciato Kiev grazie all’intervento del numero uno della UEFA Aleksander Ceferin e al Presidente della FIGC Gabriele Gravina. Ora per il gruppo, in tutto otto persone, si attende il rientro in Italia che dovrebbe concretizzarsi nei prossimi giorni. Scampato pericolo dunque per tutti, dopo la coraggiosa decisione di rimanere a Kiev per non abbandonare i giocatori della propria squadra.