Sebastian Vettel dice addio alla Formula 1.

Il fenomeno tedesco, 4 volte campione del mondo, tutti conquistati con la Red Bull dal 2010 al 2013, ha dichiarato sul suo profilo Instagram di voler lasciare il paddock a fine stagione. 

Dopo Kimi Raikkonen, un’altra pedina memorabile della storia recente della Ferrari saluta il grande palcoscenico. Con la rossa di Maranello ‘Seb’ ha corso 118 GP, ottenuto 12 pole position e vinto 14 GP (il 3º pilota nella storia del cavallino rampante dietro a Schumacher e Lauda).