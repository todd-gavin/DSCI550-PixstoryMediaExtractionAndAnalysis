Partono con una medaglia i mondiali di sport acquatici di Budapest. Nononstante una frazione sottotono di Miressi, ci hanno pensato Ceccon, Zazzeri e Frigo a recuperare sfiorando persino l'argento alle spalle di Stati Uniti e Australia con l'ottimo tempo di 3:10.95. Ma le cose migliori per l'Italia si sono viste nelle semifinali del pomeriggio: Niccolò Martinenghi si qualifica per la finale dei 100 rana con il miglior tempo in 58.46, così come Thomas Ceccon avanza in quella dei 50 farfalla con il terzo tempo assoluto, ritoccando due volte il primato italiano e fissandolo in 22.79. Da segnalare anche il buon 5° posto di Marco De Tullio nei 400 metri stile libero in 3:44.14 (oro per l'australiano Winnington in 3:41.22). Eliminata, invece, nelle semifinali dei 100 farfalla Elena Di Liddo, 13° complessiva. Gli altri ori di giornata sono andati all'americana Katie Ledecky nei 400 stile libero femminili, al giovanissimo francese Leon Marchand nei 400 misti maschili, entrambi con il record dei campionati, e all'Australia nella steffetta 4x100 femminile.