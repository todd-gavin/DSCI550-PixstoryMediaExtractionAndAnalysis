Altra partita memorabile tra Real Madrid e Manchester City, nel ritorno della semifinale di Champions League disputata al Santiago Bernabeu. Gli ospiti, dopo aver vinto 4-3 l'andata, hanno visto la finale a un passo dopo il gol del vantaggio segnato da Riyad Mahrez al 73'. Ma questo Real non molla mai e proprio nei minuti finali trova due reti con Rodrygo nello spazio di pochi secondi che mandano la partita ai supplementari. Il City accusa il colpo e ad affossare definitivamente le sue speranze è l'immancabile Karim Benzema: 43° gol stagionale, 15° in questa Champions e 10° nella fase a eliminazione diretta, eguagliando in questa statistica il record di Cristiano Ronaldo. Il 3-1 sancisce il passaggio di turno per il Real che raggiunge così il Liverpool in finale.