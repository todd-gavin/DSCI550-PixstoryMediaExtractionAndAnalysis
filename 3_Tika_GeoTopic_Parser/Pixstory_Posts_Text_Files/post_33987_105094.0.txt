In una settimana, il Real Madrid e Rafael Nadal, noto tifoso dei Blancos, hanno conquistato rispettivamente la 14ª Champions League e il 14° Roland Garros della loro storia. 

La squadra di Ancelotti ha vinto 1-0 contro il Liverpool, il tennista, invece, tre set a zero contro il norvegese Ruud. Al termine del match, sui canali ufficiali del club, il Real Madrid si è complimentato per l'ennesimo successo di Rafa: «Congratulazioni per una nuova storica impresa. 

È un orgoglio poter ammirare un grande madridista e un membro onorario del Real nonché il miglior tennista di tutti i tempi. Congratulazioni per il tuo 22° Slam, il tuo 14° Roland Garros, senza dubbio un numero magico in questo 2022»