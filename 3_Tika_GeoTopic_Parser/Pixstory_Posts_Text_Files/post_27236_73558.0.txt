Era il 19 gennaio 2002 quando il sipario del Teatro Arcimboldi, nato per accogliere le stagioni del Teatro alla Scala, si apre per la prima volta. In scena La traviata di Giuseppe Verdi, diretta dal Maestro Riccardo Muti. Sei minuti di applausi finali accolgono con successo il temporaneo trasferimento in Bicocca del teatro più̀ famoso del mondo. 
Gli applausi e le emozioni non si fermano e sottolineano il legame profondo che unisce il teatro alla città di Milano e non solo. Da quel giorni non si e’ mai fermato ospitando in esclusiva i concerti dei grandi protagonisti della musica, le anteprime internazionali dei più importanti spettacoli teatrali oltre alle popolari puntate della trasmissione televisiva Zelig.
Tantissimi gli artisti che in questi hanno calcato il suo palcoscenico: da Sylvie Guillem a Roberto Bolle; da Tom Waits a Liza Minnelli passando per Bob Dylan, Tom Jones, Diana Krall, Charles Aznavour, B.B. King, Goran Bregovich, Elton John, Sting, Ludovico Einaudi, David Gilmour, Burt Bacharach, Lang Lang, Ornella Vanoni, Franco Battiato, Paolo Conte, Fiorella Mannoia e tanti altri, senza dimenticare compagnie uniche come Ballet National de Marseille, Béjart Ballet Lausanne, gli spettacoli di Matthew Bourne, Akram Khan, Carolyn Carlson, Bob Wilson e i grandi musical come Notre Dame de Paris, Cats, The Beauty and the Beast, Ghost, Priscilla. 
Oggi il Teatro Arcimboldi festeggia 20 indimenticabili anni, durante i quali ha potuto condividere insieme al suo pubblico le emozioni regalate dai grandi artisti italiani e internazionali che scegliendolo ne hanno consolidato il prestigio a livello mondiale.
Tante le iniziative per festeggiare questo importante traguardo, iniziative che culmineranno con un weekend di open days il 22 e 23 gennaio tra concerti, corsi di danza e tanto altro.