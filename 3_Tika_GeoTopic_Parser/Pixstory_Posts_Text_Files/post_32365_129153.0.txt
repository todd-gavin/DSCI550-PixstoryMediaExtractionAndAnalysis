L'Italia sale a quota 55 medaglie agli europei di sport acquatici di Roma. Il medagliere è stato rimpinguato oggi dai tuffatori azzurri, tutti saliti sul podio nelle gare odierne. Dal trampolino sincro arriva l'argento di Chiara Pellacani ed Elena Bertocchi, che in rimonta dopo un clamoroso errore nei tuffi obbligatori e un doppio e mezzo indietro carpiato non perfetto da parte della Bertocchi, sono riuscite a salire sul secondo gradino e confermare la medaglie di Budapest, alle spalle delle tedesche Hentschel e Punzel. Gli uomini sono entrambi saliti sul podio nella gara del trampolino da un metro con Matteo Marsaglia d'argento e Giovanni Tocci di bronzo, entrambi dietro al britannico Laugher. Domani tornano in pista i tuffatori ma anche i nuotatori di fondo, anche loro con obbiettivi di gloria. L'obiettivo ormai è quello delle 60 medaglie per gli azzurri.