കുട്ടിക്കാനം മരിയൻ കോളേജിന്റെ പോൾ ഐബി ഹോസ്റ്റലിലാണ് ഞാൻ താമസിക്കുന്നത്. ആദ്യമായി ഹോസ്റ്റലിൽ താമസിക്കുന്നതുകൊണ്ടുതന്നെ ഇങ്ങോട്ട് വന്നപ്പോൾ ചെറിയ ഒരു 'ഭയം' ഉള്ളിൽ ഉണ്ടായിരുന്നു. സിനിമകളിൽ കണ്ടു പഴകിയ ഹോസ്റ്റൽ സങ്കൽപ്പങ്ങൾ മുറുകെ പിടിച്ചാണ് ഞാനും ഇവിടേയ്ക്ക് വന്നത്. എന്നാൽ എന്റെ കണക്കുക്കൂട്ടലുകൾ തെറ്റി എന്ന് തന്നെ പറയാം. സിനിമകളിൽ ഞാൻ കണ്ടത് എന്തും കാട്ടിക്കൂട്ടാവുന്ന ഒരു ഇടമായിട്ട് ആണ്. എന്നാൽ യാഥാർഥ്യം മറ്റൊന്നായിരുന്നു. സ്ട്രിക്ട് ആയ, സമയ നിബന്ധനകൾ ഉള്ള ഒരിടം. കൃത്യമായി പഠന സമയങ്ങളും, നിശബ്ദ സമയങ്ങളും പാലിക്കേണ്ട ഒരിടം.

എന്നാൽ പോൾ ഐബി എന്നെ നിരാശപ്പെടുത്തുകയല്ല ചെയ്തത്. ഒരുപിടി നല്ല സൗഹൃദങ്ങൾ ഒരായിരം നല്ല നിമിഷങ്ങൾ പകർന്നു നൽകികൊണ്ട് അത് തുടരുകയാണ്. എനിക്ക് എന്റേത് എന്ന് പറയാനാകുന്ന ഒരിടം. എന്റെ ഹോസ്റ്റൽ.