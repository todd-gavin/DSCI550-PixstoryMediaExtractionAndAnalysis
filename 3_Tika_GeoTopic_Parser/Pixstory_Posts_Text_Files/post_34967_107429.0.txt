Dopo tre mesi di stop forzato, Matteo Berrettini di fermarsi ora non ne vuole sapere. Così a 48 ore dal trionfo a Stoccarda, è tornato sul rettangolo verde per difendere il titolo del Queen's, torneo che anticipa Wimbledon e che proprio il tennista romano aveva vinto lo scorso anno.

A Londra il debutto è con una vittoria contro il "padrone di casa" Daniel Evans, reduce dal successo al Challenger di Nottingham. Sono bastati due set a Berrettini per eliminare l'inglese, chiusi entrambi per 6-3. Nessuna incertezza per l'azzurro che è partito subito forte con alte percentuali al servizio e il solito diritto esplosivo.

Agli ottavi di finale del Queen's Berrettini troverà Denis Kudla che ha sconfitto Lorenzo Sonego in tre set.