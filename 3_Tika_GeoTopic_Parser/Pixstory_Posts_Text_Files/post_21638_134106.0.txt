বিজেপি নেত্ৰী Sonali Phogatএর মৃত্যুর তদন্তভার নেবে কেন্দ্ৰীয় তদন্তকারী সংস্থা CBI
https://bengali.nenow.in/entertainment/sonali-phogat-death-case-cbi-to-take-over-probe/
নয়াদিল্লিঃ প্ৰাথমিকভাবে অনুমান করা হয়েছিল হৃদরোগে আক্রান্ত (Heart Attack) হয়ে মৃত্যু হয়েছিল বিগ বস (Bigg Boss) খ্যাত অভিনেত্রী তথা হরিয়ানার বিজেপি নেত্রী (BJP Leader)  সোনালি ফোগাটের (Sonali Phogat)। পরে পুলিশি তদন্তে আরও তথ্য বেরিয়ে আসে। 
 পরিবারের অভিযোগের ভিত্তিতে করা হয় ময়নাতদন্ত। রিপোর্টে উঠে আসে চাঞ্চল্যকর তথ্য। এরপরই গ্রেফতার (Arrested) করা হয় দুই অভিযুক্তকে। শনিবার সোনালি ফোগাটকে খুনের (Murder) অভিযোগে আরও একজনকে গ্রেফতার করা হয়েছে। এ নিয়ে মামলায় পাঁচজনকে গ্রেফতার করা হয়েছে। অভিনেত্ৰী যেই হোটেলে ছিলেন সেখান থেকে একটি ভিডিও পাওয়া গেছে। সিসিটিভি ফুটেজে দেখে বোঝা গেছে মুত্যুর আগে তাঁকে মাদক দ্ৰব্য খাওয়ানো হয়েছিল। 