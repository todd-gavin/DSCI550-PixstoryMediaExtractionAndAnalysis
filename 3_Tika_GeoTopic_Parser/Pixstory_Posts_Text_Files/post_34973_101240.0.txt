Oltre ad aver raggiunto i quarti di finale, nell'ultimo torneo di Roma Jannik Sinner avrebbe anche trovato l'accordo per la sponsorizzazione con la Nike, suo marchio storico. L'altoatesino dovrebbe continuare a vestire il marchio americano per i prossimi dieci anni, ricevendo un compenso di 150 milioni di euro, circa 15 milioni di euro all'anno.

Un ricchissimo contratto che dimostra come l'altoatesino sia uno dei giovani più promettenti e dei più seguiti. La scommessa della Nike è che continuerà a giocare ad alti livelli ancora per tanti anni, a partire dal Roland Garros che prenderà il via nei prossimi giorni. Sinner è già a Parigi ad allenarsi per il secondo Slam della stagione.