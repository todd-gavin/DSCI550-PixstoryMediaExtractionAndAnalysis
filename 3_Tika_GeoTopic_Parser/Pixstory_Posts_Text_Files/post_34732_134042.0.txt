Dopo sette anni di granata Belotti indosserà la maglia giallorossa. L'ormai ex capitano del Torino ha salutato i suoi ex tifosi con un post su Instagram e si appresta a iniziare una nuova sfida alla corte di Mourinho. Belotti ha voluto fortemente la Roma, l'ha attesa così tanto da saltare la preparazione e le prime tre partite di campionato.

La lunga telenovela però è giunta alla fine e il Gallo ha già sostenuto la prima parte delle visite mediche nella Capitale nella giornata di ieri e oggi le terminerà prima di apporre la firma che lo legherà alla Roma. 

Belotti ha scelto la maglia numero 11 e potrebbe esordire domenica prossima quando la Roma, all'Olimpico, giocherà contro il Monza. Lì potrebbe esserci il suo primo abbraccio con la nuova tifoseria.