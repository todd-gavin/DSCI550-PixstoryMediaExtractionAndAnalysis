Era stato uno scontro epico e d’altri tempi tra i due grandi dominatori del Mondiale Rally nel XXI secolo. E anche oggi, nell’ultima giornata del WRC di Monte Carlo, la sfida si è confermata indimenticabile: Sebastien Ogier contro Sebastien Loeb, protagonisti di un duello pazzesco che annichilisce più che altro tutti i giovani avversari chiamati a raccoglierne l’eredità proprio nella stagione in cui le due leggende saranno impiegate part-time da Ford e Toyota. Ad avere la meglio alla fine è stato Loeb, reduce dal secondo posto nella Dakar e dunque trionfatore del primo appuntamento del Mondiale con auto ibride. Il tutto, non senza sorprese, con la foratura che ha fatto perdere la vetta a Ogier, comunque secondo davanti a Craig Breen, nelle ultime prove speciali. Il WRC torna fra poco più di un mese, con il Rally Finlandia in programma dal 24 al 27 febbraio 2022