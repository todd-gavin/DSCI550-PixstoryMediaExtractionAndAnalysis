L'amichevole di lusso tra la Roma e il Tottenham Hotspur, le squadre dei due grandi rivali Jose Mourinho e Antonio Conte, se la aggiudicano i giallorossi grazie a un gol di Ibanez (su assist di Dybala) al 29' del primo tempo. La Roma ha giocato con Pellegrini, Zaniolo, Dybala e Abraham tutti insieme dal primo minuto e nella prima mezz'ora ha dominato il gioco. Nel secondo tempo il ritmo si abbassa e il Tottenham ha preso coraggio, ma è stato arginato bene dalla Roma. Zalewski è uscito per infortunio nel secondo tempo, quando è entrato Matic al posto di Dybala, l'argentino che in accordo con lo staff tecnico ha giocato appena 60 minuti. Prossimo match il 7 agosto all'Olimpico contro lo Shakhtar Donetsk.