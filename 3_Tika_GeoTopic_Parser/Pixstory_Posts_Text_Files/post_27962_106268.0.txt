Sergio Perez non si ferma più. Dopo la vittoria a Monte Carlo e il rinnovo biennale con la Red Bull, il messicano arriva su una delle sue piste preferite (lo scorso anno ha vinto, in passato aveva ottenuto due podi con la Force India) centrando la miglior prestazione assoluta nelle prime prove libere. 1:45.476 il tempo di Checo, che rifila 127 millesimi a parità di gomme Soft al rivale Charles Leclerc. ''Solo'' terzo Max Verstappen, autore di un testacoda sul finale e, in generale, non troppo contento del setup della sua RB18. Quarto tempo per la Ferrari di Sainz, mentre Hamilton ha chiuso al sesto posto, dietro all’Alpine di Alonso. 

Foto: Instagram redbullracing