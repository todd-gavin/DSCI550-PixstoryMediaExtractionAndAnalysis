Dopo due stagioni e 54 partite disputate, Pepe Reina ha salutato la Lazio e i suoi tifosi con un messaggio sui social network: "È stato un piacere difendere questi colori ed entrare nella storia della Lazio cercando sempre, dentro e fuori il campo, di onorare la maglia. Lascio grandi compagni, amici e ringrazio tutti di vero cuore!! Grazie mille!!". Lo spagnolo, che a fine agosto compirà 40 anni, è in procinto di tornare al Villareal, squadra con cui ha giocato dal 202 al 2005. Appena sbarcato in Spagna, Reina ha commentato così il suo ritorno: "Sono emozionato come un bambino, spero di poter firmare presto. 20 anni fa avevo i capelli e non c'erano i bambini, ora è cambiato tutto ma ho comunque grandi aspettative. Voglio iniziare il prima possibile".