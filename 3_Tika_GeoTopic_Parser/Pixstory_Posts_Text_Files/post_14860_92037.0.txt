L'Antitrust avvia istruttoria sui carburanti per un presunto cartello fra i distributori di Livigno.

"Bene, ottima notizia, ma non basta. Attendiamo un procedimento che riguardi le speculazioni avvenute in tutta Italia, dopo la nostra denuncia presentata il 12 marzo. A Livigno, considerato che non pagano né Iva né accise, stando agli ultimi dati Mise partono già da un prezzo più basso di circa 82 cent in meno per la benzina e 70 cent per il gasolio, conteggiando già la recente riduzione di 25 cent delle accise decisa dal Governo" afferma Massimiliano Dona, presidente dell'Unione Nazionale Consumatori.

"Bene, quindi, fare luce su eventuali cartelli e intese restrittive della concorrenza a Livigno, ma è evidente che l'impatto sulle tasche dei consumatori è ben meno grande, grave e urgente rispetto a quanto sta accadendo in tutta Italia dopo lo scoppio della guerra in Ucraina" conclude Dona.