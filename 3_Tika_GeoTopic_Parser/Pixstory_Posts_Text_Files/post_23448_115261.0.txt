Africa Fashion è la mostra che il Victoria and Albert Museum di Londra dedica al mondo della creatività nella moda africana. È la prima volta che accade in 170 di storia del museo, un’istituzione in fatto di cultura e avanguardia. 
Africa Fashion non è però una rassegna dei couturier dei 54 paesi che compongono il secondo continente più grande del mondo. Offre invece uno sguardo unitario su un gruppo di creativi africani lungo tutto il secolo scorso. Ci sono abiti e stoffe che parlano di indipendenza, o foto di giovani reporter che hanno catturato attimi di storia. Ci sono poi gli stilisti del 20mo secolo, anche quelli della diaspora, che hanno unito le culture per mettere la moda africana contemporanea sulla mappa, ma i cui nomi sono rimasti in gran parte sconosciuti al di fuori del continente.  Oltre 250 i pezzi in esposizione, tra capi di abbigliamento, accessori, bozzetti, ma anche oggettistica, filmati e fotografie che raccontano la storia del fashion africano dalla seconda metà del Novecento ad oggi.
Per tutta la durata della mostra (2 luglio-16 aprile 2023) il V&A propone un programma di talk, workshop, eventi, performance dedicati alla moda africana.

https://www.vam.ac.uk/exhibitions/africa-fashion