Prosegue il programma della Coppa Italia. Dopo le partite di ieri, che si sono concluse con la vittoria e il passaggio del turno per la Juventus (4-1 alla Sampdoria) e della Lazio (1-0 contro l’Udinese), oggi in programma altri due match valevoli per gli ottavi di finale. Alle 17.30, in diretta su Mediaset Italia 1, in campo Sassuolo e Cagliari al Mapei Stadium, mentre alle 21.00 sarà la volta di Inter-Empoli, che si scontreranno al 
Meazza di San Siro (live in tv su Canale 5). Chiuderà il turno la Roma che, domani alle 21.00, ospiterà all’Olimpico il Lecce. La scorsa settimana avevano invece già staccato il biglietto per i quarti di finale l’Atalanta, la Fiorentina e il Milan.