La Juventus ha già salutato De Ligt. Il difensore, arrivato a Torino appena tre di stagioni fa, è in partenza per Monaco dove sosterrà le visite mediche con il Bayern prima di firmare il contratto che lo legherà al club tedesco. Alla Juventus andranno 80 milioni di euro, ben meno dei 120 milioni di euro della clausola rescissoria, ma comunque un tesoretto da reinvestire sul mercato e su Bremer, difensore del Torino che i bianconeri vorrebbero fortemente soffiare all'Inter, o su Pau Torres del Villareal che però, rispetto al primo, costa 15 milioni di euro in più.

De Ligt lascia dopo 118 presenze e 8 gol segnati. Era arrivato a Torino per dare l'assalto alla Champions League, ma se ne va con tre eliminazioni agli ottavi di finale. In bacheca è riuscito comunque a mettere uno scudetto (vinto con Sarri), una Coppa Italia e una Supercoppa Italiana (vinte con Pirlo). Rimane - al momento - il difensore più pagato della storia della Juventus con 75 milioni di euro più bonus.