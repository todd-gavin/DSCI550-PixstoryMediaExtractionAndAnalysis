Nell’ottobre del 1990, Justin Fashanu è stato il primo calciatore a dichiarare pubblicamente la propria omosessualità nel Regno Unito. 

A distanza di 32 anni, oggi, tramite una lettera sui canali ufficiali del Blackpool, l’attaccante classe 2005 Jake Daniels ha deciso di fare coming out, rivelando di essere gay:

«Questa stagione è stata fantastica per me in campo. Ho firmato il primo contratto da professionista, segnato 30 gol nelle giovanili e condiviso tanti successi.

Ma fuori dal campo ho nascosto chi sono veramente: da tutta la vita so di essere gay. 

Rivelare la mia sessualità ed essere uno dei primi è stato un passo verso l’ignoto, ma sono stato ispirato da Josh Cavallo, Matt Morton e tanti altri atleti. 

Ho avuto un enorme supporto da tutti: famiglia, club e agente. Anche i miei compagni nelle giovanili hanno condiviso la mia decisione di aprirmi al mondo.

Ho odiato mentire e nascondermi per tutta la vita. Ora voglio essere un modello per tutti facendo questo passo. C’è chi potrebbe sentirsi a disagio nel fare coming out, ma voglio dire loro di non cambiare ciò che sono per adattarsi al contesto.

Bisogna essere se stessi, è ciò che conta di più»