WINEAROUND IN RIVIERA è un vero e proprio percorso all’interno della produzione vitivinicola italiana, con etichette che spaziano dalla Val d'Aosta alla Sicilia e il banco di degustazione Sparkling Star dedicato agli spumanti italiani: dai classici Prosecco, Franciacorta e Trento alle bollicine da vitigno autoctono. Delle oltre 350 etichette presenti più della metà sono state premiate con la Corona o la Golden Star, massimi riconoscimenti assegnati dalla Guida Vinibuoni d'Italia edizione 2022.
Nella parte dedicata alla gastronomia, prodotti DOP, IGP e tipicità locali in assaggio e in vendita, oltre a un ricco menu nei corner ristorazione con piatti della tradizione gastronomica del territorio da abbinare ai vini e alle birre artigianali presenti. Inoltre, alcune interessanti degustazioni parallele tra Italian Grape Ale e vini accomunati dall'utilizzo dello stesso mosto.