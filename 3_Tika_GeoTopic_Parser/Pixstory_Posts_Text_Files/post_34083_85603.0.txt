Al termine della sfida pareggiata 0-0 col Bologna, Ivan Juric, tecnico del Torino, è intervenuto su DAZN per dare un’analisi della prestazione dei suoi: "La squadra ha fatto una buonissima partita. È un momento in cui gira così, non riusciamo a concretizzare. Spero che la fortuna possa girare un po' nelle ultime gare, la squadra nell'ultimo periodo ha raccolto meno rispetto a quanto avrebbe meritato". 

In più un giudizio su Ricci, alla prima da titolare con la maglia granata: "È un giocatore di geometria, si è messo a disposizione della squadra. Sta lavorando bene, può crescere tantissimo. Sono soddisfatto della sua prestazione. Oggi la squadra è stata solida, non abbiamo concesso nulla al Bologna".