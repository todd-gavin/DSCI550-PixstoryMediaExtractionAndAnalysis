"Il Presidente Aurelio De Laurentiis è lieto di comunicare che la SSC Napoli ha riscattato dal Fulham le prestazioni sportive di Frank Anguissa a titolo definitivo". Questo il comunicato ufficiale del Napoli che mette un punto alle tante voci di mercato attorno ad Anguissa. Il giocatore è stato dunque acquistato a titolo definitivo dal Fulham. Arrivato in prestito all'inizio della stagione, il camerunense Zambo Anguissa è stato una delle rivelazioni della prima parte di campionato per i partenopei.