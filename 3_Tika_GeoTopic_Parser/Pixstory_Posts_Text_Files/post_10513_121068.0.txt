A New York è diventata un oggetto del desiderio. ‘Anybag’, la shopper che ricicla i sacchetti di plastica, è un progetto di moda sostenibile, nato due anni fa, in piena pandemia, dalla creatività di  
Alex Dabagh, un imprenditore di origine libanese che produce da sempre borse di lusso e pelletteria raffinata, sotto il marchio Park Avenue International. L’idea è stata quella di creare un sistema elegante per riciclare sacchetti di plastica e farli diventare borse utili. La Anybag è piaciuta fin dal primo momento. Miranda Kerr è stata tra le prime a comprarla, poi si sono aggiunti anche grandi marchi come Adidas e Ralph Lauren. 
L’anno scorso la Anybag ha raccolto circa 600mila sacchetti di plastica per ripulirli e disinfettarli, prima di trasformarli in borsa da shopping. 
A due anni dalla nascita, Anybag rappresenta il 10% del giro d’affari di Park Avenue International.