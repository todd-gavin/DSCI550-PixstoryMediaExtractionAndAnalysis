Nella serata di domenica, è arrivato il dietrofront da parte del capitano del Genoa Domenico Criscito: il terzino ha deciso di non lasciare il Grifone nel mese di marzo e di proseguire in Italia almeno fino al termine della stagione.

Nei giorni passati, infatti, sembrava che Criscito fosse ormai destinato a lasciare Genova per approdare a Toronto, in Canada, dove invece si trasferirà a partire dalla prossima estate.

L’ennesima dichiarazione d’amore è arrivata. Ora l’ultima missione: salvare il Genoa per entrare nella storia del club. Di mercato se ne riparlerà a giugno.