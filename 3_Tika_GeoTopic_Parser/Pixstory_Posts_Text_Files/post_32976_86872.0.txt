Negli anticipi della 29° giornata di serie A il Milan prova l'allungo sull'Inter, battendo di misura l'Empoli a San Siro grazie a un gol di Kalulu e andando provvisoriamente sul +5. I cugini nerazzurri, però, hanno due partite in meno, che sono ora obbligati a vincere per riprendersi la vetta. Continua nel frattempo la rimonta della Juventus in classifica, grazie al successo esterno dei bianconeri sul campo della Sampdoria. 1-3 il risultato finale grazie a un autogol di Yoshida e alla doppietta di Morata. Per i liguri a segno Sabiri. Negli antri incontri di giornata, pari 2-2 tra Salernitana e Sassuolo e vittoria importante in ottica salvezza dello Spezia che ha superato per 2-0 il Cagliari in casa.