Francesca Lollobrigida è medaglia d'argento olimpica nei 3000 metri di pattinaggio su ghiaccio. L'atleta azzurra è stata perfetta, dosando le energie e cedendo nel finale solo alla sua compagna di batteria, la fuoriclasse olandese Irene Schouten che ha conquistato la medaglia d’oro, realizzando il record olimpico in 3’56”93. Francesca Lollobrigida ha chiuso seconda con 3’58”06, facendo scivolare al terzo posto la canadese Isabelle Weidemann (3’58”64). Un inizio fantastico per l'Italia ai giochi olimpici invernali di Pechino 2022!