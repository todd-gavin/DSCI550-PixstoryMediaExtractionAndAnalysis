Il Sassuolo non va oltre il 2-2 in casa della Salernitana. Partita ricca di gol e con molte polemiche. 

Queste le parole Alessio Dionisi, il tecnico dei neroverdi: "Abbiamo approcciato male, potevamo fare meglio nei primi minuti: merito della Salernitana, demerito nostro per l'intensità non messa. Qualità individuali ne abbiamo e l'abbiamo dimostrato nel primo tempo, qualità di squadra ne abbiamo e lo abbiamo dimostrato nel secondo. Abbiamo giocato 40 minuti in 10 ma abbiamo creato. Da fuori c'era la sensazione che il gol lo potevamo prendere per stanchezza e così è stato. Noi siamo una squadra che deve creare, potevamo essere più bravi nel primo tempo a non concedere. Mi dispiace aver approcciato male, ma sono soddisfatto perché abbiamo provato a vincerla nel 2° tempo nonostante fossimo in 10, immeritatamente. 

L’espulsione di Raspadori nasce da una grandissima voglia di dimostrare e di aiutare la squadra, l'avversario non l'ha nemmeno toccato. Se Giacomo ha sbagliato, la valutazione non è stata giusta. Dobbiamo accettare perché domenica scorsa siamo stati fortunati negli episodi, oggi un po' meno. Peccato non averla vinta perché a un certo punto avevamo tante possibilità per vincerla. Giacomo si rifarà con gli interessi perché è un giocatore straordinario e forte. Ad oggi credo che si debba essere abbastanza soddisfatti, una riga si tirerà alla fine. Ora speriamo di continuare a dare continuità".