La popstar britannica è in Italia per ben tre concerti (due a Milano e uno a Bologna) e tra i tanti amanti della sua musica ci sono volti molto noti.
Nel backstage del suo primo show italiano svoltosi il 25 Maggio al forum d’Assago, la cantante ha scattato una foto con alcuni degli amici presenti al concerto e nemmeno sotto fashion week si vedono così tanti stilisti, stylist e fashion icon insieme.
Donatella Versace, amica e consigliera della cantante, era in prima fila al concerto seduta tra Pierpaolo Piccioli (Direttore creativo di Valentino) e il direttore di British Vogue Edward Enninfull. Poco sopra di loro c’erano Andrea Adamo, stilista emergente molto apprezzato, Elodie e Lorenzo Posocco, stylist di quest’ultima e della star padrona di casa.
Tra gli altri spettatori anche le stiliste dietro a The Attico, Giuliano Calza, la top model Vittoria Ceretti, la responsabile di Vogue Italia Francesca Ragazzi e tanti altri.