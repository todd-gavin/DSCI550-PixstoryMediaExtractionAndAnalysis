La prima giornata dei test di Mandalika in MotoGP si chiude con un sorriso per la Honda, visto che il miglior tempo è andato a Pol Espargarò in 1.32.466, un tempo ben migliore del record della pista siglato da Razgatlioglu con la Superbike. Alle sue spalle il fratello Aleix sull'Aprilia staccato di 471 millesimi, poi Brad Binder su KTM a 466. Quarto tempo per Rins su Suzuki, davanti al campione del mondo Quartararo su Yamaha, alla Ducati di Jack Miller e all'altra Aprilia di Vinales, tutti staccati di 6 decimi e rotti. Per quel che riguarda i tanti italiani in pista, nono tempo per Dovizioso, 12° per Morbidelli, 14° Di Giannantonio, 18° Bastianini, 20° Marini, 21° Bezzecchi e solo 22° Bagnaia che però non ha usato alcuna comma morbida e mostrato un passo gara veramente buono. La sessione è stata anche interrotta al mattino perché la pista, dopo l'acquazzone della notte, è risultata essere troppo scivolosa dopo i primi passaggi. Domani e domenica si replica con altre due giornate di test indonesiano.