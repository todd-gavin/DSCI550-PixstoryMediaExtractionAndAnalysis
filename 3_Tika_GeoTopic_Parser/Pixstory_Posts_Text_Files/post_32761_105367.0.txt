Dopo la sonora sconfitta incassata nella tana di San Francisco in gara-1, i Golden State Warriors si riprendono e riportano la serie in parità contro i Boston Celtics in gara-2, sempre al Chase Center. Dopo un avvio convincente degli ospiti, Golden State sale in cattedra nel secondo tempo, infilando il break decisivo nel terzo quarto, chiuso con un parziale di 35-14 e il massimo vantaggio toccato a +23. Il quarto quarto, che è stato letale in gara-1 per i californiani, è invece filato via liscio e il match si è chiuso sul punteggio finale di 107-88. A referto 29 punti per Curry e 17 per Poole lato Warriors, e 28 di Tatum e 17 di Brown per i Celtics. Gara-3 è prevista al TD Garden di Boston per giovedì prossimo.