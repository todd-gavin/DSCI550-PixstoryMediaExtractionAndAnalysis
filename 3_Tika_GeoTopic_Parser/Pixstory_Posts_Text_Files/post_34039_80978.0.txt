Intervistato dal Corriere dello Sport, il centrocampista del Sassuolo e dell’U21 della Nazionale Italiana Davide Frattesi ha raccontato della sua amicizia con Gianluca Scamacca e del suo passato alla Roma, avversaria di domani nel 25° turno di Serie A: “Io e Scamacca siamo cresciuti insieme, ci conosciamo da quando avevamo 5 anni, quando ho cominciato a giocare nella scuola calcio di angelo di livio al delle vittorie. Ero iperattivo e mia madre mi portava lì per farmi stancare. 
Ora sono tornato a giocare con Gianluca e viviamo anche nella stessa casa. La nostra è un’amicizia vera, è un ragazzo con la testa sulle spalle, anche se nel calcio si affibiano etichette troppo frettolosamente.
Mi ha scoperto Bruno Conti: ho fatto tutta la trafila nel settore giovanile della Roma. Non cerco rinvincite, anche se avrei vomuto giocarmi la mia chance in giallorosso”.

E poi si è lasciato andare ad una battuta in caso di gol: “Quando la mia famiglia ha ricevuto i pass per la partita contro la Roma, sono stato chiaro: ‘Non si entra se non si tifa sassuolo’. Se dovessi segnare, scavalco e vado ad abbracciare mia nonna, come ha fatto Florenzi”. 


Crediti foto: Kickest