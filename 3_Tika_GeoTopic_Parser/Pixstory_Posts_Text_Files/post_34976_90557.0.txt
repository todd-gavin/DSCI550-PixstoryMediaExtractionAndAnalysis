Mancava ai Mondiali da Messico 1986. A 36 anni di distanza il Canada ritrova una storica qualificazione grazie al poker rifilato alla Giamaica ma soprattutto grazie alle 8 partite vinte (su 13) che l'hanno portata in vetta alla classifica del girone di qualificazione per Qatar 2022 davanti a Stati Uniti, Messico e Costa Rica.

Con la Giamaica serviva vincere e già nel primo tempo il match è stato chiuso. Larin e Buchanan portano i padroni di casa del Canada in doppio vantaggio, cosa che gli ha permesso di gestire la partita e mettere la palla nella porta avversaria altre due volte: la prima con un autogol del giamaicano Mariappa e l'ultima con Hoilett.

Guardando la classifica del girone, il Canada è primo con 28 punti. Seguono, con lo stesso numero di partite giocate, Stati Uniti e Messico a quota 25 punti.