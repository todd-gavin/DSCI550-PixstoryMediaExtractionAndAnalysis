70 lakh found in bank account of sweeper who never withdraw his salary : জীবনে কখনও মাইনের টাকা তোলেননি, মৃত্যুর পর Bank balance ৭০ লক্ষ টাকা
https://bengali.nenow.in/top-news/70-lakh-found-in-bank-account-of-sweeper-who-never-withdraw-his-salary/
গুয়াহাটিঃ পৃথিবীতে কত রকমের মানুষ থাকে, তার এক উদাহরণ পাওয়া গেল। জীবনে কখনও মাইনের টাকা তোলেননি ধীরাজ, মৃত্যুর পর ব্যাঙ্ক ব্যাল্যান্স ৭০ লক্ষ। 
জানা গেছে, প্রয়াগরাজের সরকারি হাসপাতালে ধীরাজের বাবাও সাফাই কর্মচারী হিসাবে কাজ করতেন। ভাবতে অবাক লাগে, এক ব্যক্তির মৃত্যু হল সারা জীবন চাকরি করে। অথচ সেই চাকরির এক টাকাও তিনি খরচ করলেন না। কোনও এক অজ্ঞাত কারণে তাঁর বাবাও মাইনের টাকায় হাত দিতেন না। সেটা ব্যাঙ্কেই বছরের পর বছর জমত। পিতার রাস্তাতেই হাঁটেন ধীরজও। তিনিও তাঁর মাইনের টাকায় হাত দিতেন না। ব্যাঙ্কে মাসের পর মাস মাইনে পড়ে, কিন্তু কেউ তোলেন না, এটা নজরে পড়ার পর ব্যাঙ্কের আধিকারিকরা তাঁর বাড়িতেও আসেন। ধীরজ তাঁদের কারণ দর্শান। সেইসঙ্গে তাঁদের সামনে প্রতিবছর তাঁর IT অর্থাৎ আয়কর প্রদান ফাইলও খুলে দেন। সব কিছু দেখে Bankএর আধিকারিকরাও আশ্বস্ত হয়েই ফেরেন। 