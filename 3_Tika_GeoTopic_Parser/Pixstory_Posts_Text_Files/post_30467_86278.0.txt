Lo slalom in notturna di Flachau ha chiuso la carriera di Manfred Moelgg. Il classe '82 si ritira dopo tanti anni in coppa del mondo, con ben 329 partenze alle spalle. L'altoatesino in bacheca vanta una coppa di specialità di slalom speciale (stagione 2007/2008) e 3 medaglie mondiali, oltre a 3 vittorie. Nella discesa di oggi ha frenato prima del traguardo della prima manche, venendo poi celebrato dai tanti avversari di questi anni che lo hanno innaffiato di  champagne.
La gara di stasera è stata vinta dal norvegese Atle McGrath davanti al francese Clement Noel e allo svizzero Daniel Yule. Malissimo gli italiani, tutti fuori dall'ordine di arrivo finale. Solo Giuliano Razzoli si era qualificato alla seconda manche, nel corso della quale è poi uscito.