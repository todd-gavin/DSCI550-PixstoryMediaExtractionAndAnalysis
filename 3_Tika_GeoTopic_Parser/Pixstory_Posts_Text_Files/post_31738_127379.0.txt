Prosegue la 7ª edizione del MONFERRATO ON STAGE, la rassegna itinerante che unisce musica ed enogastronomia al fine di valorizzare e far conoscere sempre più il territorio del Monferrato (Piemonte).    
La pieve romanica di San Giorgio di ARAMENGO (AT) ospiterà il 20 agosto il live delle 3CHIC, il duo vocale al femminile che proporrà attraverso particolari arrangiamenti vocali un viaggio tra le canzoni del passato e del presente, dai brani del Trio Lescano e del Quartetto Cetra che hanno caratterizzato gli anni ’40 alle canzoni di oggi riarrangiate in stile vintage, passando per i classici degli anni ’50 e ’60 di The Chordettes e Andrews Sisters.
I canti, le danze e le coreografie portate in scena dalle 3CHIC faranno da accompagnamento all’aperitivo musicale: protagonisti della serata saranno il Vermouth Cocchi con i cocktails e il prosciutto cotto Mi-To di Raspini realizzato in collaborazione con Cocchi. Il prosciutto si caratterizza per particolari note aromatiche che si sprigioneranno nel Toast del Monferrato realizzato con prodotti del territorio dalla food maker Anna Blasco ed uno staff locale. In accompagnamento alla Freisa d’Asti verranno proposte le tapas del Monferrato, a cui seguirà la degustazione dell’amaro Bosso Distillatori dal 1888.
La serata è organizzata insieme all’associazione AttivaMente in collaborazione con Cascina Quarto.