Linda Evangelista Ã¨ stata risarcita per il trattamento estetico che l'ha, per sua stessa ammissione, "sfigurata" rubandone la leggendaria bellezza che negli anni 90 aveva fatto della top canadese una delle grandi dive delle passerelle globali.
Con l'accordo extragiudiziario e il ritorno in scena con Fendi, "Linda e' pronta a cercare un nuovo capitolo. Dopo anni in cui si e' letteralmente nascosta, ora torna in pista", ha detto al settimanale "People" una fonte vicina alla supermodella. Linda, che ha 57 anni, ha annunciato personalmente oggi su Instagram l'accordo extragiudiziario con Zeltiq Aesthetics Inc., la societa' a cui fa capo lo studio di dermatologia in cui, in sette sessioni tra agosto 2015 e febbraio 2016, era stata sottoposta a trattamenti di criolipolisi. La modella aveva chiesto 50 milioni di dollari di danni per non esser stata piu' in grado di lavorare da allora. "Sono felice di mettermi questa questione alle spalle" ha detto.