La Roma, dopo il successo infrasettimanale con il Leicester, paga la fatica dell'impegno europeo e il turnover, venendo subito sorpresa dalla Fiorentina che in 11 minuti era avanti 2-0 grazie al rigore (molto dubbio) trasformato da Gonzalez e a una rete di Bonaventura. Poi occasioni da entrambe le parti ma il risultato resta questo fino al 90'. Ora, quando mancano due giornate alla fine, la Roma resta sesta a quota 59 punti, raggiunta però proprio dalla Fiorentina e dall'Atalanta, a -3 dalla Lazio, quinta a quota 62. Di queste tre squadre almeno una resterà fuori dall'Europa, a meno che la Roma non vinca la Conference League, e allora sarebbero tutte e quattro qualificate, tre in Europa League e l'ultima, la quarta, proprio nella giovane terza coppa. La prossima giornata impegni ostici per tutte e quattro: l'Atalanta sarà impegnata a San Siro contro il Milan che è a caccia del sigillo scudetto; la Fiorentina giocherà a Genova contro una Sampdoria alla ricerca della salvezza; la Roma sarà in condizioni simile contro al fanalino di coda Venezia, però davanti al pubblico amico dell'Olimpico e infine la Lazio sarà impegnata in trasferta a Torino contro la Juventus.