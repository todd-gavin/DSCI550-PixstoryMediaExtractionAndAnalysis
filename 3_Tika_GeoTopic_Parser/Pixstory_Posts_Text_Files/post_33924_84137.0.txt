Nella mattinata di venerdì, a Nyon, sono andati in scena i sorteggi per gli ottavi di finale dell’Europa League, dove l’unica italiana rimasta impegnata è l’Atalanta di Gian Piero Gasperini, capace di superare il doppio impegno con l’Olympiakos. Out, invece, Lazio e Napoli fermate rispettivamente da Porto e Barcellona.

L’avversaria dei bergamaschi estratta dall’urna è il Bayer Leverkusen, una delle teste di serie già qualificate per la fase finale della competizione.

Gli altri accoppiamenti sono: Rangers-Stella Rossa; Braga-Monaco; Porto-Lione; Siviglia-West Ham; Barcellona-Galatasaray; Lipsia-Spartak Mosca; Real Betis-Eintracht Francoforte.

L’andata dell’ottavo di finale dell’Atalanta è prevista per giovedì 10 marzo alle ore 21 al Gewiss Stadium di Bergamo. Il ritorno, invece, sarà una settimana più tardi alla BayArena. Fischio d’inizio alle 18:45.