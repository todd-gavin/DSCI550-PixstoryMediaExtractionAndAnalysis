Dopo l'entusiasmante successo nel Rallye Montecarlo che ha aperto la stagione 2022 del WRC, Sebastien Loeb tornerà al volante della Ford Puma nel prossimo Rally Portogallo in programma nel mese di maggio. La conferma è arrivata dal team M-Sport che, assieme al nove volte iridato, schiererà altre quattro vetture affidate a Craig Breen, Gus Greensmith, Adrien Fourmaux e Pierre-Louis Loubet. Loeb, che pochi giorni fa ha annunciato la sua partecipazione all'edizione 2022 del campionato DTM, ha per questa stagione un contratto a gettone con M-Sport che gli permette di prendere parte ad alcuni eventi del Mondiale Rally. Il francese ha spiegato che la tappa in Portogallo è stata scelta perché si tratta di un appuntamento che cade in un weekend in cui non ha altri impegni motoristici, inoltre si tratta di un rally che conosce bene avendovi partecipato l'ultima volta nel 2019 e che lo attrae per la possibilità di gareggiare sullo sterrato.