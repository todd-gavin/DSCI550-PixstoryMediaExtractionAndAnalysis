Si chiude con un bilancio decoroso il giovedì di coppe per le squadre italiane impegnate in Europa League. Nel big match di giornata il Napoli non sfigura, anzi, recrimina nel match fuori casa con il Barcellona, strappando un prezioso pareggio 1-1 con gol di Zielinski e Torres su rigore contestato dai partenopei. Successo per 2-1 dell'Atalanta in casa contro l'Olympiakos grazie a una doppietta di Djimsiti che in due minuti ribalta la rete di Soares. Sconfitta di misura, infine, per la Lazio in casa del Porto. Il vantaggio biancoceleste firmato da Zaccagni è durato meno di un quarto d'ora, poi una doppietta di Toni Martinez ha indirizzato il successo verso i locali.