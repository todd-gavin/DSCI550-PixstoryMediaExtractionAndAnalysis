È stata accusata di aver avuto uno storia con il principe Carlo. Ora la ex tata di William e Harry ha avuto la sua rivincita: la BBC che l’aveva infangata le chiede scusa e paga un consistente (ma non rivelato) risarcimento danni, per aver diffuso false accuse secondo cui era stata l’amante di Carlo e aveva persino abortito il figlio concepito dalla loro relazione. “Tutte accuse false”, secondo l’avvocato della donna. Un danno collaterale per uno degli scoop - ora rivelatosi una bufala - più clamorosi della tv britannica.