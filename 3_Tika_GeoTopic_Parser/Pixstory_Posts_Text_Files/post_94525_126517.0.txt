Secondo indiscrezioni riportate dalla stampa internazionale, la società luxury tricolore guidata da Patrizio Bertelli e Miuccia Prada, già approdata sul listino di Hong Kong dal 2011 e dove capitalizza circa 14 miliardi, starebbe lavorando a una potenziale offerta con Goldman Sachs in vista di una possibile seconda quotazione in Borsa italiana.
Ora sembrerebbe che il gruppo e l'advisor stiano lavorando sulle complessità dell'operazione, che dovrebbe raccogliere secondo le stime un valore di 1 miliardo di dollari (pari a oltre 970 milioni di euro al cambio di oggi) e che porterebbe al primo dual listing tra la Borsa italiana e quella asiatica. L'obiettivo della griffe sarebbe quello di diversificare la sua base di investitori.

https://www.mffashion.com/news/livestage/prada-starebbe-studiando-la-doppia-quotazione-con-goldman-sachs-202208121909035660