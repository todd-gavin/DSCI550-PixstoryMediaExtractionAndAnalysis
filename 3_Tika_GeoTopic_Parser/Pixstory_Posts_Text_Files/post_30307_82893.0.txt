Dopo aver eliminato Matteo Berrettini e Fabio Fognini, Carlos Alcaraz si prende il Rio Open con una vittoria autoritaria su Diego Schwartzman.
Lo spagnolo è stato autore di un'altra grande prestazione, vincendo la finale con il punteggio di 6-4 6-2 in appena 86 minuti di gioco.
Con questo successo Alcaraz entra nella top 20 della classifica Atp all'età di 18 anni e 9 mesi, 14esimo giocatore più giovane a raggiungere questo traguardo. Per lui è il secondo titolo in carriera e con questo successo diventa anche il giocatore più giovane a vincere un torneo ATP500, i terzi in ordine di importanza dopo i 4 Slam e i tornei Master 1000.