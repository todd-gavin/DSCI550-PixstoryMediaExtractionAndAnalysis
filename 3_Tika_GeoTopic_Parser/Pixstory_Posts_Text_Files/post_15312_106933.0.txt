Un caso che farà discutere. Un caso che è già stato definito controverso perché la volontà del giudice non rispecchia quella dei genitori. La vicenda è legata alla vita di  Archie Battersbee, 12 anni - trovato privo di conoscenza in casa a Southend,  nell'Essex,  il 7 aprile scorso. Archie è in coma irreversibile e un giudice delll'Alta Corte di Londra ha decretato in primo grado, dopo aver ascoltato il parere dei medici che dicono che non c'è possibilità di ripresa per il dodicenne, che bisogna staccare la spina.  L'equipe del Royal London Hospital che ha in cura il bambino, stando a quanto stabilito dal giudice, ha presentato elementi sufficienti a sostegno della convinzione secondo cui una diagnosi irreversibile di morte delle cellule cerebrali appare a questo punto "altamente probabile".   Sono stati i medici a rivolgersi alla magistratura di fronte alla contrarietà dei familiari che invece vorrebbero tenere in vita artificialmente il bambino e hanno deciso di fare ricorso. Hollie Dance, la mamma, ma parlato così:  "Sono devastata ed estremamente delusa dalla sentenza emessa oggi dopo settimane di battaglia legale e intendo restare accanto al letto di mio figlio. Il mio istinto di mamma mi dice che Archie è ancora qui". "Non basta una diagnosi di morte probabile", ha aggiunto " sono disgustata dall'atteggiamento del giudice e dei medici visto che  il cuore di Archie batte ancora e" ha concluso  "mi ha stretto la mano".  
Voi come la pensate? Siete d’accordo o bisognava rispettare la volontà dei genitori? Bisogna affidarsi alla scienza o al cuore? Sono decisioni che nessuno vorrebbe trovarsi a compiere, ma la vita in certi casi è spietata e ci mette di fronte a dolori immensi. Scrivetemi il vostro pensiero su questa vicenda tristissima