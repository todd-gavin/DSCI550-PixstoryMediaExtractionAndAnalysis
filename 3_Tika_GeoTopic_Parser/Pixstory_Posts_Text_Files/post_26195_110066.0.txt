Che cosa resterà di tutto questo?
Se persino le fonti, anzi i media, attraverso cui otteniamo energia rinnovabile come i pannelli solari sono difficili da smaltire: cosa ne sarà dei nostri cellulari? degli hardware dei computer? degli schermi sempre più sottili e fragili su cui vediamo proiettata la nostra quotidianità così come la nostra fantasia?
Resterà tutto.
I relitti della nostra epoca infesteranno la terra ancora a lungo, ma questa, probabilmente, si riprenderà i propri originari spazi.
La collezione di Loewe racconta un po’ questo: del rapporto tra natura e digitale, dove termina un mondo e inizia l’altro che, per noi, sono ormai fusi.
Sui cappotti sono presenti i resodui della nostra contemporaneità quali cellulari e mouse, ma sulle scarpe e le giacche cresce l’erba, la forza della natura.
Tutto si fonde, co-abita ed esiste perché nella realtà non ci sono linee nette di demarcazione e tutto si mescola.
Loewe collabora con Paula Ulargui Escalona,  geniale artista botanica che fa crescere la vita e rende possibile indossarla.
In un periodo in cui tutti tendono ad essere più green, più sostenibili, Jonathan Anderson lo fa davvero, anzi, letteralmente.