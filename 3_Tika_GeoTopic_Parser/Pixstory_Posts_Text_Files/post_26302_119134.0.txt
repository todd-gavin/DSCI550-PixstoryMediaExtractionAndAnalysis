Ad agosto sarà lanciata su tutti i canali una nuova campagna pubblicitaria con la direzione artistica di Incontri per presentare la Fall Winter 2022-23 di United Colors of Benetton. 
La collezione Summer 2023, la prima curata da Incontri, verrà invece presentata ufficialmente a settembre, in occasione della Settimana della Moda di Milano. Grazie agli studi in Architettura e all'esperienza creativa che ha espresso sia attraverso il proprio marchio sia con la direzione creativa di Tod's, Incontri raccoglie in sé la figura del designer e quella di progettista. Il suo stile nasce da una sottrazione formale.