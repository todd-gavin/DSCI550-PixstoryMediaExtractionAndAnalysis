L'Empoli ha deciso di esonerare l'allenatore Aurelio Andreazzoli, nonostante un contratto valido fino al 2023 e la comoda salvezza raggiunta nel campionato di Serie A appena terminato. Il presidente Corsi ha motivato così la scelta: “Una decisione sofferta ma ponderata, frutto di una disamina di questi ultimi mesi. Al netto delle soddisfazioni con Napoli e Atalanta, la squadra nel girone di ritorno ha perso smalto e convinzione. Il prossimo campionato sarà ancora più difficile, pensiamo che i giocatori potranno continuare il loro percorso di completamento con un metodo nuovo e mi auguro anche entusiasmo nuovo. Siamo dispiaciuti perché ad Aurelio saremo sempre riconoscenti, ci ha regalato grandi soddisfazioni, ma dobbiamo andare oltre l' aspetto emotivo". Paolo Zanetti è il nome in pole position per ereditare la panchina dei toscani da Andreazzoli, il quale ha commentato così la decisione della società: "Prendo atto della decisione del presidente, che non corrisponde alle mie aspettative né alla mia volontà. Ma questo è il calcio. Il mio lavoro è fatto anche di questo, guardiamo avanti".