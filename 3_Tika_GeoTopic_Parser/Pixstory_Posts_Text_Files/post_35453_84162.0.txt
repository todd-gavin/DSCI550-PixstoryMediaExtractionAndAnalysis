Come già sottolineato ampiamente nei giorni scorsi Roberto De Zerbi e lo staff italiano dello Shakhtar Donetsk si trovano ancora in hotel a Kiev, in questo momento sotto i bombardamenti russi. Il presidente della Figc Gabriele Gravina ha
confermato nelle ultime ore che l'allenatore e il suo staff si trovano ancora in Ucraina, anche dopo che i giocatori brasiliani del club sono riusciti a fuggire. Si sta cercando in tutti i modi di farli rientrare nell'immediato. Fortunatamente gran parte della squadra è riuscita a lasciare in sicurezza l'Ucraina. De Zerbi ha ribadito di non voler lasciare la nazione prima che i suoi giocatori fossero messi in salvo. Ha avuto ben due occasioni di andarsene, ma ad entrambe ha detto no da Uomo coraggioso. A questo proposito è arrivata anche la testimonianza di Junior Moraes, uno dei giocatori oggi lontani dalla guerra: "Hanno avuto due occasioni per lasciarci e l'allenatore ha detto: no, io rimango qui fino alla fine!”