Il turco Toprak Razgatlioglu ha vinto sia la superpole race sia la gara-2 del Round di Gran Bretagna del mondiale Superbike sulla pista di Dnington. Il turco della Yamaha ha preceduto al mattino Jonathan Rea (Kawasaki) e Scott Redding (BMW), e al pomeriggio - al termine di una battaglia tiratissima con Rea nella prima fase di gara, giungendo innanzi a Bautista (Ducati) e ancora Rea. In classifica comanda sempre Alvaro Bautista con 246 punti, 17 di margine su Rea e 43 su Razgatlioglu, di nuovo in corsa per confermare il titolo vinto lo scorso anno. Gli italiani: a fronte di una superpole race deludente (6° Rinaldi, 8° Locatelli, 12° Bassani) si sono riscattati nella gara pomeridiana sia Rinaldi (4°) che Bassani (7°) davanti a un costante Locatelli, aancora 8°.