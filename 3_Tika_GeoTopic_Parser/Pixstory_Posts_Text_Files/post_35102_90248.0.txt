In tempo con la pausa del campionato, Dries Mertens è diventato papà. E' nato Ciro Romeo, il primo figlio avuto con la compagna di una vita e moglie Katrin Kerkhofs, come lui stesso ha fatto sapere sui social in cui ha pubblicato anche una fotografia che ritrae tutti e tre. Il bambino sta bene ed è nato intorno alle ore 18.30 di ieri.

Mertens aveva fatto una promessa e alla fine l'ha mantenuta chiamando il figlio con il soprannome che i tifosi del Napoli gli hanno affibiato da anni. Ciro. E sarà bello per lui, che è il giocatore che ha segnato più gol nella storia del club, raccontare al figlio del perché lo ha chiamato proprio così.