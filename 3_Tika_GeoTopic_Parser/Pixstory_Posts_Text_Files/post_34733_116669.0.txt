La medaglia d'oro alle Olimpiadi chiude il primo turno dei 100 metri con il settimo risultato. Il più veloce Fred Kerley con 9"79

Nella notte italiana sono iniziati i tanti attesti Mondiali di atletica leggera. A Eugene Marcell Jacobs ha gli occhi di tutti puntati addosso ma la sua condizione fisica non è delle migliori. Nella prima batteria è arrivato secondo dopo il giamaicano Oblique Seville, e complessivamente ha chiuso con il decimo tempo: un 10"04 ben lontano da quello fatto registrare a Tokyo che gli era valso la medaglia d'oro. "Come mi sento? Male", ha detto al termine della gara, "Non sto benissimo, dopo questa batteria mi sento ancora peggio, però mi butto e come va, va".

La semifinale sarà un'altra cosa visto che passano solamente i primi due di ogni batteria e fino a ora già in sette sono riusciti a correre sotto i 10 secondi. Incredibile Fred Kerley che ha fermato il cronometro a 9"79 al primo turno.

Nella notte tra sabato e domenica ci saranno semifinale e finale. Jacobs ci arriverà dopo diverse ora dal fisioterapista per arrivare al meglio in pista. "Sono abituato a un altro me. Purtroppo questa stagione outdoor non sta continuando nel migliore dei modi, ma stiamo pensando a fare una gara alla volta, un passo alla volta. Il primo turno lo abbiamo superato, intanto”. Primo turno, come detto, superato con il tempo di 10.04 che, seppur migliorabile, è il miglior risultato di sempre per un italiano agli Mondiali ed è 3 centesimi più basso di quello di Jacobs ma di tre anni fa. "Mi è piaciuto il tempo di reazione perché è il più bello che abbia mai fatto, però non riuscivo ad avanzare. Quando hai un po’ di problemi che ti bloccano nel movimento che deve essere quello della corsa, si fa difficile a fare avanzamento, però passerò tutto il tempo in fisioterapia per fare in modo che in semifinale riesca a trovarlo”.