La nazionale femminile di pallavolo ha sconfitto nettamente il Brasile per 3-0 (25-23 25-22 25-22) e ha conquistato la prima Volley Nations League della sua storia. Le ragazze di Mazzanti sono state implacabili in ogni set, consentendo alle brasiliane di rientrare in partita solo nel finale di ogni frazione, ma sempre gestendo i punti importanti e vincendo senza patemi. 21 i punti di Paola Egonu, 11 di Chiara Bosetti, 9 per Anna Danesi e Cristina Chirichella, alla quale si deve anche il muro decisivo che ha consegnato il trofeo alle azzurre. La Nations League non è però certo il traguardo stagionale, che saranno i campionati del mondo in programma in Olanda e Polonia da 23 settembre al 15 ottobre prossimo 2022, dove l'Italia vuole riscattare la sconfitta in finale nel 2018 con la Serbia al tie break.