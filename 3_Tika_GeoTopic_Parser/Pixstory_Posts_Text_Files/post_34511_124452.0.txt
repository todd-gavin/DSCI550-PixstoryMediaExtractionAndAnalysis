Anche se fuori fino al 2023 per recuperare dall'operazione al ginocchio, Zlatan Ibrahimovic è tornato a Milano ed è rientrato in gruppo per dare la carica in vista dell'inizio del campionato. L'attaccante svedese sarà presente alla prima ma siederà di fianco alla panchina per incitare i compagni. Il suo recupero proseguirà poi prima in Sardegna e poi nella sua Svezia, dove però farà rientro anche per organizzare il trasferimento di tutta la sua famiglia in Italia.

Da ottobre infatti Ibra non sarà più solo a Milano, ma ci sarà anche la moglie e i due figli di 14 e 16 anni. Per entrambi è stato trovato un accordo per entrare a far parte delle giovanili del Milan. Entrambi fino a oggi si sono allenati in Svezia con l'Hammarby.

La famiglia a Milano è molto importante per Ibrahimovic che non ha mai nascosto come la lontananza da moglie e figli lo facesse vacillare a volte su un possibile ritiro. Quando sono in Italia mi mancano i miei figli in Svezia, quando sono in Svezia mi mancano i miei 25 figli in Italia (i compagni di squadra, ndr)".