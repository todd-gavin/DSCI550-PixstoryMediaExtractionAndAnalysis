L'ottava tappa del Giro d'Italia, 153 km con partenza e arrivo a Napoli, è stata vinta dal belga Thomas De Gendt. Battuti, in uno sprint a quattro tra reduci di una fuga con 21 corridori, Davide Gabburo, Jorge Arcas e Harm Vanhoucke. A meno di 10” sono arrivati Biniam Girmay e Mathieu Van der Poel, colui che ha fatto nascere l'uscita dal gruppo dei corridori poi arrivati per primi al traguardo. La maglia rosa rimane sulle spalle di Juan Pedro Lopez che nel finale ha neutralizzato un tentativo di attacco di Lennard Kamna, sempre secondo in classifica generale. Domani arriva una delle tappe più attese di questa prima parte di Giro, la Isernia-Blockhaus di 191 km.