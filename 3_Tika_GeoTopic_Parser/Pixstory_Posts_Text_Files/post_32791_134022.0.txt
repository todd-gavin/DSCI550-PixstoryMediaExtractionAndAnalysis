Mondiali di pallavolo, esordio vincente per l'Italia, nonostante un terzo set infinito col Canada
Gli azzurri di coach Ferdinando De Giorgi hanno iniziato con il piede giusto i mondiali di volley. A Lubiana (Slovenia) gli azzurri hanno superato 3-0 il Canada, dominando i primi due set 25-13 e 25-18, e soffrendo oltremodo nella terza e interminabile ripresa, conclusasi con un incredibile 39-37. A referto restano i 18 punti di Daniele Lavia, i 13 di Yuri Romanò e gli 11 di Alessandro Michieletto e Giancuca Galasso. Domani il prossimo impegno del girone con la Turchia, poi la Cina mercoledì.