41 anni alle prese con una malattia fortemente invalidante come la distrofia muscolare. Poi il colpo di genio dettato dall’esasperata passione per il Coritiba, l’amore di una vita: farsi costruire una barella su misura per seguire le partite allo stadio. Così Jairton Rocha, da 11 anni a questa parte, percorre i 130km che separano la costa sabbiosa di Guaratuba dall’altopiano che accoglie Curitiba, capitale dello stato del Paraná, per vivere da vicino le emozioni che regala questo sport. 

“Allo stadio Couto Pereira sono come a casa. Guardare le partite in mezzo alla folla è una gioia immensa. Mi fa sentire vivo. Spero che la mia storia faccia il giro del mondo per far capire a tutti quanto il calcio sia meraviglioso e in grado di cambiare la vita delle persone”, ha dichiarato Jairton, che negli ultimi mesi ha avviato una campagna per concorrere al FIFA Fan Award 2022.

Non importa se piova o il sole picchi forte, Jairton è sempre lì, a sostenere i suoi ragazzi