L’UNICEF avverte che, ad un anno dopo il devastante terremoto di magnitudo 7,2 che ha colpito il sud-ovest di Haiti, e a tre settimane dall'inizio del nuovo anno accademico, più di 250.000 bambini non hanno accesso a scuole adeguate.  
La ricostruzione, ritardata dall'insicurezza e dalla mancanza di fondi, è ancora in corso e potrebbe richiedere anni per essere completata. Delle 1.250 scuole distrutte o danneggiate dal terremoto, la maggior parte non è ancora stata ricostruita. 
"Le scuole sono più che luoghi di apprendimento, sono rifugi sicuri per i bambini traumatizzati da una serie di eventi: la pandemia da COVID-19, un terremoto di magnitudo 7,2, l'insicurezza e la povertà dilaganti", ha dichiarato Bruno Maes, Rappresentante dell'UNICEF ad Haiti. "Troppi bambini non avranno accesso a servizi educativi adeguati nel prossimo anno scolastico, non riceveranno servizi sanitari adeguati, non berranno acqua sicura e non avranno la possibilità di crescere e sviluppare al massimo le loro potenzialità". 
Il 14 agosto 2021, un forte terremoto ha colpito i dipartimenti di South, Nippes e Grand'Anse, causando la morte di 2.200 persone e il ferimento di altre 12.200. 1.250 scuole, 97 strutture sanitarie e 55 sistemi idrici sono stati distrutti o danneggiati, lasciando oltre 340.000 bambini senza condizioni educative adeguate e 800.000 persone senza accesso all'assistenza sanitaria, all'acqua potabile o ai servizi igienici.