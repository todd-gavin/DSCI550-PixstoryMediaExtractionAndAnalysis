Il ritorno del Paris Saint Germain al Parco dei Principi dopo l'eliminazione dalla Champions League è stato contraddistinto dalla contestazione da parte dei propri tifosi.
Non è bastato il successo per 3-0 sul Bordeaux - reti di Mbappé, Neymar e Paredes - a calmare gli animi del pubblico. Sono state chieste le dimissioni del presidente Al Khelaifi e del direttore sportivo Leonardo, ma tutta la squadra è stata pesantemente fischiata, ad eccezione di Mbappé. Emblematico lo striscione "Mbappé a Parigi, Leo alla gogna" con chiaro riferimento alla possibile cessione dell'attaccante francese al Real Madrid.
Tra i giocatori, il più bersagliato è stato Neymar.