Dopo il successo riscosso nelle sedi di Savona, Milano e Roma, approda al Teatro Ariston di Sanremo (Imperia) l’Accademia di canto e musica moderna Vocal Care®, diretta da DANILA SATRAGNO, vocal coach di grandi artisti come Damiano David (Måneskin), Ornella Vanoni, Jovanotti, Giusy Ferreri, Manuel Agnelli (Afterhours), Giuliano Sangiorgi (Negramaro), Annalisa, Tedua, Bresh e tanti altri.Dopo l’inaugurazione del 26 marzo della nuova sede presso il Teatro Ariston, durante la quale si è tenuto il primo workshop interamente dedicato alla voce, si aggiungono due nuovi appuntamenti: 22 aprile e 4 giugno, nei quali i partecipanti incontreranno autori, produttori, discografici, giornalisti, manager e comunicatori di altissimo livello. Il 22 aprile (info e prenotazioni al seguente link: https://bit.ly/3vxDcN0), alle ore 14.00, saranno presenti: Danila Satragno, per le lezioni di tecnica; Cristopher Clark Rose, in arte Jesi; Angelo Valsiglio, storico produttore di artisti del calibro di Laura Pausini, Anna Oxa e Mia Martini. A seguito del workshop è prevista la 9a edizione del Vocal Summer Camp, un camp estivo ideato da Danila Satragno, un’esperienza unica per gli allievi dell’Accademia che per l’occasione saranno affiancati dai grandi nomi del panorama musicale.L’Accademia si propone di creare un percorso di formazione all'avanguardia dedicato alla voce, alla scrittura, alla produzione discografica e a tutto ciò che ruota attorno alla voce e alla canzone. Vocal Care®, sistema di ricerca vocale, sviluppato e brevettato da Danila Satragno, è un metodo codificato per il canto moderno e la voce parlata che insegna ad usare la voce in tutte le sue potenzialità e possibilità espressive.