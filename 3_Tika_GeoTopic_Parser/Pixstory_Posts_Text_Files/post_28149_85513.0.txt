Giornata decisamente ricca, la 28esima del campionato di calcio di Serie A. Alle 12.30 apre il programma giornaliero la sfida salvezza tra Genoa ed Empoli, con i liguri praticamente all’ultima chiamata per ottenere i tre punti che mancano da settembre e provare l’impresa di conservare la massima categoria. Ben tre match alle 15.00, con Bologna-Torino, Fiorentina-Verona e Venezia-Sassuolo. Alle 18.00 sarà invece la volta della Juventus, in casa contro lo Spezia mentre il piatto forte sarà sicuramente il posticipo delle 20.45: al Diego Armando Maradona, il Napoli affronterà i rivali Scudetto del Milan, a pari punti a quota 57, uno in meno 
rispetto all’Inter. Chi avrà la meglio?

Foto: Instagram acmilan