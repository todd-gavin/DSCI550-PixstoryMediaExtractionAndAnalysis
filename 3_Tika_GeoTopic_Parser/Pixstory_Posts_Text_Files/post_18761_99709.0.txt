Vincendo gara-4 il Prosecco Doc Imoco Volley Conegliano conquista il quarto scudetto consecutivo e mette in bacheca il quinto tricolore della sua storia guadagnandosi il podio dopo gli 8 di Bergamo e gli 11 di Olimpia Teodora Ravenna. Contro il Vero Volley Monza si è visto il volley che ormai delizia la serie A femminile da un lustro, anche se si potrebbe essere giunti al capolinea di un ciclo difficilmente ripetibile.

Emblematico il secondo set in cui le ragazze di coach Daniele Santarelli hanno rimontato dopo essere state sotto per 13-21 e vincendo il set per 25-23 con un break di 10-0 sul turno di battuta di Alessia Orro.

Ora la testa passa alla CEV Champions League. Il 22 maggio, a Lubiana, Conegliano sfida il VakifBank Istanbul. Dopo la competizione arriverà il meritato riposo anche se ferve il mercato. Sembrerebbe che molte “Pentere” abbiano la valigia pronta verso destinazioni più disparate.