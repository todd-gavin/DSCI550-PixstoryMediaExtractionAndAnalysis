সাসপেনডেড বিজেপি নেত্ৰী নূপুর শর্মার বিতর্কিত মন্তব্যকে ঘিরে তোলপাড় গোটা দেশ। পয়গম্বর হজরত মহম্মদকে নিয়ে করা তাঁর মন্তব্যের জেরে ভারতের বিরুদ্ধে বিক্ষোভ হয়েছে একাধিক দেশে। গত কয়েকদিনে পশ্চিমবঙ্গেও বিভিন্ন জায়গায় বিক্ষিপ্ত প্ৰতিবাদ বিক্ষোভ হয়েছে। বিক্ষোভ হয়েছে মুর্শিদাবাদ জেলাতেও। এবার নূপুরের ওই মন্তব্যের জন্য তাঁকে তলব করেছে কলকাতার নারকেলডাঙা থানা পুলিশ। থানার নূপুরের বিরুদ্ধে একটি অভিযোগ দায়ের করেছেন এলাকারই এক বাসিন্দা। 

প্ৰসঙ্গত উল্লেখ্য যে, এক টিভি শো-য়ে নূপুরের বিতর্কিত মন্তব্যের পর তোলপাড় শুরু হয়েছে গোটা দেশজুড়ে। প্ৰতিবাদে সরব হয়েছে সৌদি, কাতার সমেত উপসাগরের একাধিক দেশ। তাঁর গ্ৰেফতারের দাবিতে উত্তাল প্ৰতিবাদ হয়েছে কানপুর সমেত উত্তরপ্ৰদেশের একাধিক জায়গায়। 

এই পরিস্থিতিতে মুখ খুলেছেন লেখিকা তসলিমা নাসরিনও। পয়গম্বর মহম্মদকে নিয়ে নূপুর শর্মার মন্তব্য-বিতর্ক এবং তা নিয়ে চারপাশে অশান্তি প্ৰসঙ্গে লেখিকা ট্যুইটে লিখেছেন- যদি আজ পয়গম্বর মহম্মদ জীবিত থাকতেন, তবে বিশ্বজুড়ে মুসলিমদের এই উন্মাদনা দেখে তিনি অবাক হতেন। তার আগেও তিনি আরেকটি ট্যুইটে লিখেছেন- কেউ সমালোচনার ওফরে নন। কোনও মানুষ, কোনও সন্ত, কোনও মশিহা, কোনও মহম্মদ, কোনও ভগবান নন। এই বিশ্বকে বাসযোগ্য বানানোর জন্য সমালোচনা অত্যন্ত জরুরী। 

https://bengali.nenow.in/opinion/controversial-remarks-by-suspended-bjp-leader-nupur-sharma-suffering-ordinary-people