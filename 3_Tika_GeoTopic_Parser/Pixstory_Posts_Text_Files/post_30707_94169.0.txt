Trionfo tricolore alla Parigi-Roubauix femminile disputata quest'oggi. Elisa Longo Borghini ha conquistato la Classica Monumento con un'azione iniziata a 33km dal traguardo, entrando da sola nel velodromo di Roubauix e chiudendo con 23" di vantaggio sulla belga Lotte Kopecky, terza l'olandese Lucinda Brand. La piemontese ha realizzato l'impresa indossando la maglia di campionessa italiana, proprio come Francesco Moser in passato e Sonny Colbrelli nell'edizione del 2021. La Longo Borghini è al secondo successo in una Classica Monumento dopo aver già vinto il Giro delle Fiandre del 2015. L'ottima giornata per le azzurre è completata dal quinto posto di Marta Cavalli. Domani, il testimone passa agli uomini.