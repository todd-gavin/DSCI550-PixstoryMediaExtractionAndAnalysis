റൂമിലും ക്ലാസ്സിലും ഒരേ പോലെ ഒപ്പമുണ്ടാകുന്ന ഇക്കൂട്ടരേ പറ്റി പലതവണ ഞാൻ പരാമർശിച്ചിട്ടുണ്ട്. ഇന്നൊരു ശനിയാഴ്ച ഞങ്ങൾ മൂവരും കൂടി പനമ്പിള്ളി വഴി കറങ്ങാൻ ഇറങ്ങിയതാണ്.എത്രയോ നാളുകൾക്ക് ശേഷമാണ് ഞങ്ങൾ മൂവരും മാത്രമായി ഇങ്ങനൊരു വൈകുന്നേരനടത്തം.പെട്ടെന്നുള്ള ഉൾവിളിയിൽ ചാടിയെഴുന്നേറ്റ് തയ്യാറായി അടുത്ത് തന്നെയുള്ള പനമ്പിളി വോക്ക് വേയിലേക്ക് പോവുകയായിരുന്നു. ആ വഴിയെല്ലാം നടന്ന് അവസാനം ഒരു കാഹായപ്പീടികയിൽ യാത്ര അവസാനിപ്പിച്ചു. അവിടുന്ന് ഇഷ്ടമുള്ളതെല്ലാം കഴിച്ച് തിരിച്ച് പോന്നു.. പിന്നീട് വോക്ക് വേയുടെ യാത്ര ആരംഭിച്ച ഭാഗത്ത് വന്ന് അവിടുത്തെ ചാട്ട് കിട്ടുന്ന കടയിൽ നിന്ന് പപ്പടി ചാട്ട്, സമൂസ ചാട്ട്, പാനി പൂരി തുടങ്ങിയ നോർത്ത് ഇന്ത്യൻ വിഭവങ്ങൾ കഴിച്ച് തിരിച്ചു തേവരയിലെത്തി. അവിടുത്തെ കോകോനട്ട് ട്രീ എന്ന കടയിലെ സ്പെഷ്യൽ ഐറ്റം ഹണി ഗ്രേപ് കഴിച്ചു.അങ്ങനെ കറക്കവും വൈകുന്നേരത്തേക്കുള്ള നടത്തവും കുശാൽ.ഇന്ന് ഏറെ സന്തോഷം നിറഞ്ഞതും സമാധാനം തോന്നിയതുമായ ദിവസമാണ്..