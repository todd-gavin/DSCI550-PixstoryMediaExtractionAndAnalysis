Victor Osimhen si ferma ancora una volta per un problema muscolare. L’attaccante del Napoli è uscito anzitempo dalla seduta d’allenamento odierna a Castel Volturno a causa di un risentimento muscolare alla coscia sinistra. Un infortunio che alimenta i dubbi sulla sua presenza nell’importante match contro la Fiorentina in programma domenica 10 aprile alle 15 allo stadio Maradona di Napoli. Questo il comunicato della società Napoli: “Osimhen è uscito anzitempo dalla seduta per un risentimento alla coscia sinistra. Le condizioni dell’attaccante nigeriano sono quindi da valutare ma al momento la sua presenza in campo domenica pomeriggio è in dubbio. Ounas, Petagna e Di Lorenzo hanno svolto allenamento personalizzato in campo. Meret ha svolto l’intera seduta in gruppo. Il portiere viaggia quindi verso la convocazione per la prossima sfida di campionato”.
Foto: Twitter Napoli