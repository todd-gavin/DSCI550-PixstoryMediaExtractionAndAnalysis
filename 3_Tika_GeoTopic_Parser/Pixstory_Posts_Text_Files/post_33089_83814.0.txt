Si sono chiusi a Barcellona i primi test invernali di Formula 1 2022, prima del'appuntamento tra due settimane in Bahrain per altri tre giorni in pista a conoscere e collaudare le nuove vetture. I migliori tempi sono stati quelli di Lewis Hamilton e George Russell, gli alfieri della Mercedes che, però, hanno montato la gomma a mescola più morbida per realizzare le loro prestazioni. Da sottolineare, invece, gli ottimi tempi di Verstappen (4°) e Leclerc (6°) ottenuti con una mescola di due step più dura. Non male anche Carlos Sainz, settimo a 3 decimi dai tempi di questi ultimi. La sessione è stata interrotta più volte dalle bandiere rosse: problemi per Alpine, Aston Martin, Alfa Romeo e Haas. Al pomeriggio le macchine hanno girato anche su pista bagnata artificialmente per testare le gomme da bagnato.