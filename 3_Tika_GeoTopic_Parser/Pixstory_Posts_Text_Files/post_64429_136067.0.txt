ഇന്ത്യയുടെ മുൻ ഗോൾ കീപ്പർ കല്യാൺ ചൗബെ ആൾ ഇന്ത്യാ ഫുട്ബാൾ ഫെഡറേഷൻ പ്രസിഡൻ്റ് ആയി തിരെഞ്ഞെടുക്കപ്പെട്ടു. 

ഇന്ന് ഡൽഹിയിൽ നടന്ന പ്രസിഡൻ്റ് തിരഞ്ഞെടുപ്പിൽ ഇന്ത്യയുടെ ഇതിഹാസ ഫുട്ബോൾ താരം ബൈച്ചുങ് ബുട്ടിയയെ തോൽപ്പിച്ചാണ് ചൗബെ പ്രസിഡൻ്റ് സ്ഥാനത്തേക്ക് വിജയിച്ചത്. 

തിരഞ്ഞെടുപ്പിൽ ചൗബേക്ക് 33 വോട്ടും ബൂട്ടിയക്ക് ഒരു വോട്ടും ആണ് ലഭിച്ചത്. പ്രസിഡൻ്റ് സ്ഥാനത്തേക്ക് ബുട്ടിയക്ക് രണ്ട് സംസ്ഥാന അസോസിയേഷനുകൾ പിന്തുണനൽകിയിരുന്നു. എന്നാൽ ഒരു വോട്ട് മാത്രമാണ് ഇന്ത്യയുടെ മുൻ നായകന് ലഭിച്ചത്. 

85 വർഷത്തെ ചരിത്രമുള്ള എ ഐ എഫ് എഫിന് ആദ്യമായാണ് ഒരു കളിക്കാരൻ പ്രസിഡൻ്റ് ആയി വരുന്നത്. ബംഗാളിൽ നിന്നുള്ള ചൗബേ ബിജെപി നേതാവ് കൂടിയാണ്.

വൈസ് പ്രസിഡൻ്റ് ആയി കർണാടകയിൽ നിന്നുള്ള കോൺഗ്രസ് എംഎൽഎ ഹാരിസ് തിരഞ്ഞെടുക്കപ്പെട്ടു. അരുണാചൽ പ്രദേശിൽ നിന്നുള്ള കിപ അജയ് ആണ് പുതിയ ട്രഷറർ.