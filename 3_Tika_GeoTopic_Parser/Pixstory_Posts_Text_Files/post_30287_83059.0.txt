L'Alpine ha presentato la sua nuova monoposto di F1, la A522. La vettura sarà affidata ai confermati Fernando Alonso ed Esteban Ocon.
A livello cromatico la novità principale sono gli inserti rosa derivanti dall'accordo con lo sponsor BWT. Proprio per celebrare la nuova partnership, l'Alpine ha presentato una seconda livrea principalmente rosa che verrà utilizzata nei primi due gran premi dell'anno.
L'Alpine ha ingaggiato come team principal l'americano Otmar Szafnauer, proveniente dall'Aston Martin. Il team francese è molto ambizioso e punta a migliorare il quinto posto dello scorso anno, arricchito dalla vittoria di Ocon nel GP Ungheria.