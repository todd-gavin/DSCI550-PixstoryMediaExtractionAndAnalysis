Mario Balotelli è stato il grande escluso dalle convocazioni del CT Roberto Mancini per i playoff di qualificazione ai Mondiali in Qatar. Lo 0-1 con la Macedonia costato la qualificazione agli azzurri ha aumentato i rimpianti per l'assenza dell'ex interista.
Raggiunto dai microfoni di Sky Sport 24, Balotelli ha commentato la sconfitta dell'Italia: "Ha fatto male a tutti, io sono stato molto male, la questione non è la mancata convocazione contro la Macedonia o la Turchia, il Mondiale è a dicembre, c'era la possibilità di andare, non mi erano state chiuse le porte, anzi pensavo che avrei avuto la possibilità di far vedere che potevo entrare nel gruppo, quindi ho perso una chance importante anche io e comunque vedere l'Italia fuori dal Mondiale fa troppo male".
Parlando dell'attacco rimasto a bocca asciutta, da parte di Balotelli on è mancata una stoccata ai suoi critici: "Io manco solo quando si perde... È facile dirlo ora, prima della partita nessuno pensava a me. Ho visto la partita e ci sono state occasioni, io sotto porta sono bravino ma non è detto che vincevamo se ci fosse stato Mario, ma c'erano buone possibilità di fare un gol".