Dopo il grande match contro Marray, Jannik Sinner si ferma ai quarti di finale del torneo Atp di Acapulco. Il tennista azzurro è stato battuto in due set (6-3, 6-3) dal polacco Hubert Hurkacz con cui, nel recente passato, aveva disputato due incontri, il primo perso e il secondo vinto a Torino. Sulla terra messicana per Sinner però è stata davvero dura: l'avversario ha dominato entrambi i set, anche se il primo break è arrivato al sesto game. Per il resto Hurkacz ha vinto sfruttando al meglio la seconda: solo 4 punti vinti su 11 (36%) per l’italiano, contro gli 8 su 11 del polacco (73%). Il secondo set non differisce molto dal primo. Il tennista polacco vince giocando meglio in battuta con il sorpasso decisivo già al terzo game e mettere a segno la prima di due palle break.

Se avesse vinto Sinner avrebbe affrontato Andrey Rublev in semifinale. Il suo torneo di Acapulco invece si chiude tra alti (vittorie contro Davidovich Fokina, Murray) e bassi.