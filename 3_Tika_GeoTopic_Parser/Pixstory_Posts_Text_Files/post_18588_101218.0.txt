Un errore dell'ex Juventus Ramsey dal dischetto consegna l'Europa League all'Eintracht di Francoforte che torna a sollevare il trofeo a decenni di distanza dall'ultimo (si chiamava ancora Coppa Uefa). I Glasgow Rangers si arrendono dagli 11 metri dopo una partita equilibrata, arrivata alla fine dei supplementari sul risultato di 1-1.

A passare in vantaggio sono stati proprio gli scozzesi con una rete dell'attaccante Aribo, bravo a sfruttare un'incertezza della retroguardia tedesca, al 57'. Il pareggio dieci minuti più tardi con l'attaccante colombiano Borré, lo stesso che ha realizzato il rigore decisivo per la vittoria finale. L'unico errore dal dischetto è stato quello di Ramsey per il risultato finale di 6-5.

Anche lo scorso anno di era decisa la finale di Europa League ai rigori: in quell'occasione trionfò il Villareal sul Manchester United.