Questo non è decisamente l'anno del Barcellona. Dopo l'eliminazione nel girone di Champions League e il ritardo in campionato, è arrivata anche l'uscita dalla Coppa del Re, trofeo vinto proprio dai blaugrana nella scorsa edizione. La squadra di Xavi è stata battuta per 3-2 ai supplementari dall'Athletic Bilbao: i catalani sono riusciti a rimontare due volte grazie a Ferran Torres (20') e Pedri (48'), alle reti di Muniain e Martinez, ma il rigore trasformato dallo stesso Muniain nel primo supplementare ha regalato il passaggio del turno ai padroni di casa.

Sorride ancora invece Carlo Ancelotti che passa il turno con il suo Real Madrid contro l'Elche. Anche qui il match è stato deciso ai tempi supplementari. Dopo lo 0-0 nei 90 minuti, i blancos sono andati prima in svantaggio nel primo supplementare e poi hanno ribaltato il risultato con Isco e Hazard.