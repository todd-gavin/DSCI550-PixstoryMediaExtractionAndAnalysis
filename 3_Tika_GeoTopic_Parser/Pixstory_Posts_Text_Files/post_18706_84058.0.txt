L'intervista post Empoli-Juventus del portiere bianconero Wojciech Szczęsny è motivo di riflessione non solo per quanto riguarda il campionato ("È stata una partita molto dura contro un Empoli ottimo. Oggi la cosa fondamentale era portare a casa i tre punti"), ma soprattutto quando ha commentato ciò che sta succedendo in Ucraina e che, di conseguenza, sta conivolgendo anche il suo paese natio, la Polonia. 

Szczęsny ha fatto sapere che sarebbe giusto che la sua Nazionale non scenda in campo contro la Russia per gli spareggi per andare al prossimo Mondiale. Messaggio rilanciato anche dai suoi compagni polacchi: "Io e i miei compagni di Nazionale fatto la scelta di non giocare la partita contro la Russia. Il mio post l'ho preparato senza sapere che non avremmo giocato la partita. Sono contento che i miei compagni abbiano fatto la stessa scelta. Tutte le Nazionali dovrebbero fare come abbiamo fatto noi della Polonia, poi vedremo se la Fifa avrà le p... di dare il Mondiale a tavolino alla Russia. Non credo proprio. Se la perdiamo 3-0 a tavolino, la perdiamo a testa alta".