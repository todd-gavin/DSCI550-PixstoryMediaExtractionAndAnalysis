Nella 28Â° giornata di serie A arrivano le vittorie delle due romane nei match di ieri, 1-0 la Roma contro l'Atalanta con gol di Abraham e 0-3 la Lazio in casa del Cagliari con reti di Immobile, Luis Alberto e Felipe Anderson. Oggi, nel big match tra Napoli e Milan decide una rete di Giroud che devia in rete un tiro di Calabria e regala ai rossoneri i tre punti in casa di una delle due rivali dirette per lo scudetto. Negli altri match pari inutile per 1-1 tra Fiorentina e Verona, che si allontanano dalla zona Europa e vedono avvicinarsi il Sassuolo, vincitore 4-1 in casa del Venezia. Pareggi a reti inviolate tra Genoa ed Empoli e tra Bologna e Torino, mentre la Juventus, vincendo in casa dello Spezia si porta a -4 punti dal Napoli in una classifica che ora recita: Milan 60, Inter 58 (con una gara in meno), Napoli 57, Juventus 53, Atalanta (una gara in meno) e Roma 47, Lazio 46.