Bruttissima tegola per la Fiorentina. Gaetano Castrovillari ha riportato un grave infortunio nella partita di campionato contro il Venezia e dovrà essere sottoposto a un intervento chirurgico ricostruttivo che lo terrà fuori dal campo per diversi mesi. Dagli esami infatti è emerso che ha riportato la lesione del legamento crociato anteriore, del legamento collaterale mediale e del menisco esterno del ginocchio sinistro.

"ACF Fiorentina comunica che il calciatore Gaetano Castrovilli è stato sottoposto nella mattinata di oggi ad accertamenti strumentali a seguito dell’infortunio riportato durante la gara di campionato Fiorentina-Venezia di sabato scorso”, scrive in un comunicato la società, “gli esami diagnostici eseguiti hanno evidenziato la lesione del legamento crociato anteriore, del legamento collaterale mediale e del menisco esterno del ginocchio sinistro. Tali lesioni necessitano di intervento chirurgico ricostruttivo che verrà effettuata nel corso dei prossimi giorni".

Ad aspettare il suo rientro ci sarà in primis il suo allenatore, Vincenzo Italiano, che ha già parlato con il giocatore tranquillizzandolo. “Purtroppo è un infortunio grave, perderemo uno dei più in forma. Ci ho parlato, capita anche ai migliori. Dispiace, rientrerà come prima, con calma e pazienza riuscirà a tornare quello di prima. Lo aspettiamo a braccia aperta".