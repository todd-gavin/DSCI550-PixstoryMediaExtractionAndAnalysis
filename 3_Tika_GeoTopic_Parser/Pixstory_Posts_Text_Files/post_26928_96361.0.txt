Barcellona. L'indirizzo sul paseo de Gracia del marchio nell'orbita di Lvmh tornerà ad accogliere i visitatori da domani 23 aprile, ultimo in ordine di tempo, dopo Miami (vedere MFF del 3 dicembre 2021), Lisbona (vedere MFF del 26 novembre 2021) e Parigi (vedere MFF del 22 novembre 2021), di una serie di hub globali progettati per mostrare il continuo impegno del marchio per l'artigianato, l'arte e il design in un ambiente accuratamente curato.

Guidato dal suo direttore creativo Jonathan Anderson, Loewe ha intrapreso una profonda rivisitazione della boutique di Barcellona, progettata per evocare una galleria, con opere della collezione d'arte della maison alternate ai suoi prodotti e a nuove installazioni ad hoc. I soffitti originali di Casa Lléo Morera, raffinato esempio di Modernismo catalano dove ha sede la boutique, sono stati riscoperti e conservati durante la ristrutturazione nel rispetto dell'eredità tradizionale dell'edificio.

https://www.mffashion.com/news/livestage/loewe-riapre-la-boutique-di-barcellona-202204221833095249