"Gli accertamenti strumentali cui è stato sottoposto David Zima hanno evidenziato una lussazione acromion claveare destra. Il calciatore dovrà osservare un periodo di riposo e poi potrà iniziare la fase di riabilitazione". Con questo comunicato ufficiale il Torino rende nota la situazione in merito alle condizioni di Zima. Un infortunio da non sottovalutare che potrebbe costringere il ragazzo a rimanere lontano dal terreno di gioco per due o tre settimane, ma nel peggiore dei casi potrebbe richiedere anche 2 mesi per il recupero completo. La situazione sarà da monitorare.