Commette concorrenza sleale l'imprenditore il quale compia atti idonei a creare confusione della propria attività e dei propri prodotti con attività e prodotti del concorrente, oppure diffonda notizie ed apprezzamenti ») idonei a determinare il discredito dei prodotti e dell'attività del concorrente, oppure si appropri di pregi dei prodotti o dell'impresa del concorrente.
L'art2598 cod. civ., dopo avere menzionato queste categorie di atti, conclude con un generale divieto degli atti dannosi non conformi ai principi della correttezza professionale: una regola generale, questa, che ha dato luogo a una vasta elaborazione giurisprudenziale. Ne tratteremo a suo
luogo. È importante osservare che molti atti i quali, se compiuti da un concorrente, costituiscono concorrenza sleale, non cessano di essere illeciti se compiuti dal non concorrente: cosi, per esempio, il boicottaggio, la diffusione di notizie idonee a gettare il discredito sui prodotti o sull'attività altrui, le minacce contro i clienti altrui per costringerli a cessare il rapporto, la corruzione di dipendenti allo scopo di ottenere la comunicazione di segreti d'impresa e, in
generale, 'incitamento del dipendente o di altri debitori altrui a non adempiere.