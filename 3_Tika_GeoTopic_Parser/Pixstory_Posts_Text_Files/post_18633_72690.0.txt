Calcio e Covid, arrivano le nuove regole della Figc che dettano le linee da seguire in caso di troppi positivi. Quando si ferma una squadra? Risposta della Federazione: quando ci sono 9 giocatori positivi su un totale di 25.

La lista dei 25 tesserati deve essere inviata via Pec alla Figc che "potrà essere successivamente variata relativamente ai nominativi componenti la stessa e non al numero complessivo di calciatori inseriti".

Dunque ogni società di Serie A, B o C deve inviare una lista definita con 25 giocatori. Se 9 componenti di questa lista risultano essere positivi al Covid si ferma tutta la squadra. La delibera dovrà essere ancora ratificata dal Consiglio Federale, cosa che avverrà nella prima riunione utile.