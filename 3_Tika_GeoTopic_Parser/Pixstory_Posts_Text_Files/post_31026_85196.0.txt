Cambio di programma per le Final Four della Turkish Airlines Euroleague: le partite decisive per l'assegnazione del titolo non si disputeranno più a Berlino, bensì a Belgrado. Modificate anche le date dell'evento, che si terrà da giovedì 19 a domenica 21.
La decisione è stata presa in virtù della situazione epidemica legata al Covid-19 in Germania e alle misure sanitarie di conseguenza adottate nella capitale.
Nel comunicato diffuso quest'oggi, l'Euroleague ha spiegato: "La decisione è stata presa con l'obiettivo di offrire ai tifosi dell'Eurolega più probabilità di assistere all'evento dal vivo. Le misure sanitarie attualmente in vigore in Germania, se prolungate, non permetterebbero a un gran numero di tifosi di assistere alle Final Four e potrebbero addirittura causare la mancata partecipazione di qualche atleta".