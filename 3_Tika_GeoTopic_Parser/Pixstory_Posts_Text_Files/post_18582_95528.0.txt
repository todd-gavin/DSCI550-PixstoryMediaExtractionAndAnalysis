Lorenzo Musetti raggiunge gli ottavi di finale del torneo Atp 500 di Barcellona. Battuto in due set, e in quasi due ore di gioco, il britannico Daniel Evans, numero 36 del mondo, con il punteggio di 6-4 7-6. Un match molto combattuto, deciso nella sua prima parte da un break subito conquistato dal tennista toscano, mentre nel secondo set si è arrivati al tie-break (chiuso per 10-8).

Come detto il primo set è stato molto lineare e Musetti lo ha chiuso 6-4 grazie a un break immediato. Stesso copione a inizio secondo set, break compreso. Poi però c’è stato il ritorno di Evans, capace si portarsi dal’1-2 al 5-2. L’italiano però non ha demorso e ha recuperato, fino al 6-6 quando si è giocato il tie-break vinto da Musetti per 10-8. 

Agli ottavi di finale Musetti incontrerà Diego Schwartzman, il tennista che lo ha eliminato dagli ottavi di finale del Masters 1000 di Montecarlo.