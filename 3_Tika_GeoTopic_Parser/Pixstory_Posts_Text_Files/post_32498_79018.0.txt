Jannik Sinner è positivo al Covid e non potrà partecipare al torneo di Rotterdam al via sabato in Paesi Bassi. A comunicarlo sono stati gli organizzatori del torneo olandese, che non potranno contare nemmeno sulla presenza del numero 2 del mondo, il russo Daniil Medvedev, che ha dato forfeit. Al loro posto entreranno in tabellone, con due wild card, il fuoriclasse britannico Andy Murray e il solido francese Jo-Wilfried Tsonga. Jannik, attualmente decimo nella classifica mondiale, ha giocato l’ultima partita il 26 gennaio scorso, quando è stato eliminato dal greco Tsitsipas ai quarti dell’Australian Open.