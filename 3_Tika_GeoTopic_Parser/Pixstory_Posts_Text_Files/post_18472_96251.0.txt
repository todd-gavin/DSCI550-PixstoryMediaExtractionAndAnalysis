Dopo Wimbledon, i tennisti russi e bielorussi potrebbero essere esclusi anche dagli Internazionali di Roma al via dal 2 maggio al Foro Italiaco. Lo ha anticipato il Corriere della Sera dicendo che il premier Mario Draghi sarebbe pronto a tirare dritto ed escludere anche lui gli atleti che arrivano da Russia e Bielorussia.

Una decisione che avrebbe di certo parecchie critiche e proteste, oltre ripercussioni di ogni genere tra cui il rischio di essere esclusi dal circuito Masters 1000 visto che il torneo romano è gestito direttamente da Atp e Wta.

La decisione sarà comunicata a breve, questione di giorni o anche solo di ore. Durante la conferenza di presentazione del torneo la sottosegretaria allo Sport Valentina Vezzali ha detto che l’Italia affronterà la situazione "al fianco degli atleti ucraini", in linea con il Cio e con le federazioni internazionali.