Si è chiusa in Indonesia la tre giorni di test ufficiali MotoGP. Il miglior tempo complessivo  è stato firmato da Pol Espargaro (Repsol Honda Team) dopo che lo spagnolo ha fatto segnare un 1:31:060 nella terza e conclusiva giornata. Il campione del mondo in carica Fabio Quartararo (Monster Energy Yamaha MotoGP™) e Luca Marini (Mooney VR46 Racing Team) completano la top 3, ma se il buongiorno si vede dal mattino, sarà una stagione estremamente spettacolare visto che ci sono ben 21 piloti, fino a Fabio Di Giannantonio (Gresini Racing MotoGP™), divisi da soli 0,8 secondi al termine di questo Test. Buoni riscontri dei due italiani più accreditati nella corsa all'iride: lo yamahista Franco Morbidelli e il ducatista Francesco Bagnaia hanno chiuso rispettivamente in quinta e sesta posizione con un ritardo di meno di quattro decimo dal leader. Marc Marquez, infine, ha chiuso nono a 421 millesimi dal compagno. Bene anche le due Aprilia, quarta e ottava con Aleix Espargarò e Maverick Vinales.