https://bengali.nenow.in/westbengal/partha-chaterjee-gets-remove-from-all-posts-from-trinamool
পার্থ চট্টোপাধ্যায়কে তৃণমূলের সব পদ থেকে অপসারিত করল তৃণমূল। বৃহস্পতিবার তৃণমূল ভবনে সাংবাদিক বৈঠকে এই ঘোষণা করেন তৃণমূলের সর্বভারতীয় সাধারণ সম্পাদক অভিষেক বন্দ্যোপাধ্যায়। 

নবান্নে পার্থের দফতরের দরজা থেকে সরিয়ে দেওয়া হয়েছে তাঁর নামফলক। বৃহস্পতিবার দুপুরে নবান্নে মন্ত্রিসভার বৈঠক বসে। তার পরেই বিজ্ঞপ্তি জারি করে রাজ্যের শিল্প, পরিষদীয় এবং তথ্যপ্রযুক্তি দফতর থেকে সরিয়ে দেওয়া হয় পার্থ চট্টোপাধ্যায়কে। পার্থের অধীনে থাকা দফতরগুলি আপাতত দেখবেন খোদ মুখ্যমন্ত্রী মমতা বন্দ্যোপাধ্যায়।