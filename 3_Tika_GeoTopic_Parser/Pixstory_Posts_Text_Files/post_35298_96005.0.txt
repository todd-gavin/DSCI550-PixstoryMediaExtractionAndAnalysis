"Freuler di nuovo in gruppo nella seduta di allenamento che si è svolta questo pomeriggio al Centro Bortolotti di Zingonia. Hanno invece lavorato a parte Mæhle, Malinovskyi, Pezzella e Toloi. La preparazione alla gara di Venezia in programma sabato allo stadio Penzo per la 34ª giornata della Serie A TIM 2021-2022, proseguirà domani, venerdì 22 aprile, al pomeriggio con la rifinitura (sempre al Centro Bortolotti e a porte chiuse), che precederà la partenza per la città lagunare". Questo il comunicato ufficiale diramato in queste ore dall’Atalanta in merito alle condizioni dei giocatori nerazzurri in partenza verso Venezia. La buona notizia è il ritorno in gruppo di Remo Freuler. Il centrocampista svizzero ha ormai superato il problema fisico che si portava dietro da qualche giorno ed è dunque da considerare recuperato.