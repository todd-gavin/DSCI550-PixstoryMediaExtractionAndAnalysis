La maggior parte del pubblico non la conosceva, allora l’attrice di suburra si è presentata e ha colto l’occasione per rimettere a posto i poveri mentecatti ancora dediti alla vetusta pratica del razzismo.
Con un emozionante monologo ha denunciato l’imperante ritorno nella società Italiana dei pregiudizi razziali, mai davvero usciti di scena.
Emozionata come non mai ha proseguito la conduzione intervallando una serata piuttosto piatta con tocchi di simpatia, buonumore e intelligenza.
È stata lei a portare sulle spalle il peso della seconda serata del Festival dimostrando quanto Sanremo necessiti di una conduzione interamente al femminile.
Siamo stanchi delle battute da spogliatoio, dei completi mal fittati con i dettagli in pailletes degni del capodanno in provincia.
Lorena Cesarini ha indossato 4 abiti di Valentino, di cui il primo ideato su misura da Pierpaolo Piccioli, vero vincitore del Festival.
Ha stupito poi tutti indossando un Cavalli a stampa tigrata, uscito dall’archivio e riproposto da Fausto Puglisi.
Grazie Lorena, torna presto che senza di te la palpebra cade…