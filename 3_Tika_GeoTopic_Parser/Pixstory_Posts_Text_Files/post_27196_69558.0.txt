Alla Triennale Milano due mostre omaggiano il fotografo Giovanni Gastel, scomparso lo scorso marzo a causa del Covid-19. 
‘The People I Like’, in collaborazione con il MAXXI Museo nazionale delle arti del XXI secolo, presenta oltre 200 ritratti, un labirinto di volti, pose, sogni di personaggi del mondo della cultura, del design, dell’arte, della moda, della musica, dello spettacolo, della politica. Un ritratto collettivo di anime, incontrate nel corso di una carriera quarantennale, tra cui Barack Obama, Vasco Rossi, Roberto Bolle, Bebe Vio, Bianca Balti, Franca Sozzani, Monica Bellucci.
In parallelo, la mostra ‘I gioielli della fantasia’, realizzata in collaborazione con il Museo di Fotografia Contemporanea, presenta uno dei primi lavori che ha dato a Giovanni Gastel la notorietà internazionale. 20 immagini di un più ampio progetto commissionato all’autore da Daniel Swarovski Corporation nel 1991 per l’omonimo libro e la mostra di gioielli del XX secolo.