Continua inarrestabile la corsa dell'Inter nello sprint finale di stagione. Il 3-1 casalingo con la Roma, grazie ai gol di Dumfries e Brozovic nel primo tempo e di Lautaro Martinez e Mkhytarian nel secondo, riporta la squadra milanese in testa alla classifica a parità di match giocati con i cugini del Milan, domani in campo all'olimpico contro la Lazio. Negli altri due incontri già giocati in giornata, il Torino supera 2-1 lo Spezia con una doppietta di Lukic, mentre l'Atalanta batte 3-1 il Venezia in trasferta grazie ai gol di Pasalic, Zapata e Muriel e torna in corsa per l'Europa restando in 8° posizione ma portandosi a -2 dalla Lazio e dalla Fiorentina (che ha però una gara in meno). Il Venezia resta invece ultimo, a -6 dalla quota salvezza a pari punti con Salernitana e Genoa. Stasera in programma anche il posticipo Verona-Sampdoria.