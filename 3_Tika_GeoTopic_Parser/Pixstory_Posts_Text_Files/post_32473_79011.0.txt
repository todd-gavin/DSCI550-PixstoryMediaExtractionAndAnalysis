Iniziano benissimo per i colori italiani le olimpiadi della neve. Sebbene la cerimonia inaugurale dei giochi olimpici di Pechino 2022 sia prevista per domani, alcuni tornei sono già scattati tra mercoledì e giovedì. Nella notte italiana è arrivato il doppio successo della nazionale di curling misto, composta da Amos Mosaner ed Elisabetta Constantini. I due azzurri hanno prima battuto per 8-4 gli Stati Uniti e poi superato 8-7 la temibile Svizzera, quinta agli ultimi mondiali pari merito proprio con gli azzurri. La magica coppia Constantini-Mosaner tornerà in pista stanotte all'1.35 per affrontare la Norvegia vice-iridata e poi, di nuovo, alle 6.35 contro la Rep. Ceca