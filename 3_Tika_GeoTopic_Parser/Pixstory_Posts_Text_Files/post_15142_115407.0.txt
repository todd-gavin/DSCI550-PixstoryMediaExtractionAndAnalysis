Da piccola Michela May voleva diventare "l’estetista che fa solo le unghie”. Grazie alla tenacia e alla simpatia, è in effetti diventata una professionista seguita sui social da migliaia di follower (@lacoachdelleunghie), richiesta da star come Elodie e Noemi, con una rubrica tutta sua su un programma di Rai 2.
In queste pagine ci guida alla scoperta dell’ABC delle unghie e ci racconta i principi del suo metodo; suggerisce la maniroutine più adatta per ogni stagione, con idee, consigli e preparazioni step by step e arricchisce il tutto con QR Code e una sezione Q&A nella quale risponde alle domande che più frequentemente le vengono rivolte dalla sua community.

MICHELA MAY è nata a Milano nel 1988. Ha cominciato la sua carriera nel 2009 ed è riuscita a imporsi grazie alla capacità di raccontare la passione per il suo lavoro in modo semplice e diretto. È la creatrice del metodo Effettonessuneffetto, la riproduzione di un’unghia naturale. Su Instagram è attualmente seguita da oltre 70.000 follower, in televisione ha partecipato nelle vesti di tutor a Detto Fatto su Rai 2.