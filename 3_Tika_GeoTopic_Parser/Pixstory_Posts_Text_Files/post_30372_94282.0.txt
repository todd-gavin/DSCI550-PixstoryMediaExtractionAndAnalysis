Dopo l'antipasto dei playin, sono ufficialmente iniziati i playoff NBA. 
A Est, larga vittoria per i Philadelphia 76ers contro i Toronto Raptors. Il primo scontro tra la quarta e la quinta si è chiuso 131-111 per i padroni di casa, trascinati da 38 punti di Tyrese Maxey.
A Ovest sono state tre le partite disputate. I Golden State Warriors hanno battuto 123-107 i Denver Nuggets nella sfida tra terza e sesta. Migliori marcatori per i padroni di casa Jordan Poole (30) e Klay Thompson (19).
Il duello tra quarta e quinta inizia con la vittoria fuori casa di quest'ultima. Gli Utah Jazz hanno sconfitto 99-93 i Dallas Mavericks: in evidenza Donovan Mitchell con 32 punti, 6 rimbalzi e 6 assist e Bojan Bogdanovic con 26+5+4.
La sorpresa di ieri è però la vittoria dei Minnesota Timberwolves, provenienti dai playin, in casa dei Memphis Grizzlies terzi in stagione regolare. Trascinati dai 36 punti del giovane Anthony Edwards e dai 29+13 rimbalzi di Karl Anthony Towns, i Wolves proseguono nel loro momento magico.