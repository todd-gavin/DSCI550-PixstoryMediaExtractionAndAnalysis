La fortuna del genere epico prosegue anche in età tardoantica (III – VI secolo d.C.), dove conosce una notevole fioritura: essa si mantiene vitale sia nel genere del poema sia in quello degli inni. Successivamente, a Bisanzio, l’epica conoscerà nuove forme.
Nel III – IV secolo a.C. abbiamo due figure, entrambe molto incerte: la prima è quella di Quinto Smirneo (il soprannome deriva verosimilmente dalla sua città d’origine), mentre l’altra è quella di Trifiodoro (egiziano). L’erudizione mitografica e la ricerca di effetti patetici sono alla base delle loro opere.
Nel V secolo d.C. Nonno di Panopoli (località egizia) rinnovò profondamente il genere epico: questa nuova poesia si basa sulla dotta varietà di temi e stile. Celebre dell’autore è l’opera Le Dionisiache, che ha per protagonista Dioniso. Quest’ultimo alla fine, attraverso le prove terrene, conquista la gloria del cielo e regala gioia agli uomini (li libera dagli affanni tramite il dono del vino). È importante sottolineare come l’epifania di Dioniso sia assimilabile a quella di Cristo: ci troviamo infatti in un’età di sincretismo (convergenza) tra paganesimo e cristianesimo. Nonno di Panopoli scrive infatti anche la Parafrasi del Vangelo secondo Giovanni: l’opera deve essere sicuramente correlata a Le Dionisiache, poiché vi sono diverse analogie.

fonte: alla fonte delle muse