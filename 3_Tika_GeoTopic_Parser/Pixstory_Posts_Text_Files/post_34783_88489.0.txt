Jacobs è in formissima e a Belgrado ha conquistato la medaglia d'oro nei 60 metri indoor ai Mondiali di Atletica. Un risultato che l'azzurro voleva ma non sapeva se ci sarebbe riuscito visto che la distanza corta non è certamente una sua specialità e visto che in batteria in finale c'erano i velocissimi americani Christian Coleman e Marvin Bracy.

Con il tempo di 6"41 Marcell Jacobs firma anche il nuovo primato europeo sui 60 metri, oltre che il record italiano. L'argento di Coleman dista solo 3 millesimi, mentre Bracy ferma il cronometro a 6"44. L'oro dell'uomo più veloce del mondo riporta l'Italia sul podio dopo l'ultima volta datata 1989: a Budapest Pierfrancesco Pavoni guadagnò una medaglia di bronzo.

A fine gara Jacobs è corso dalla compagna che lo attendeva con il figlio, proprio nella giornata della festa del papà.