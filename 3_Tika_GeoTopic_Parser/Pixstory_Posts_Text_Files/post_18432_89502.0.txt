Questa sera iniziano i play off per i prossimi Mondiali in Qatar. Per il momento sono già qualificate 15 squadre su 32: ci sono ancora 3 posti a disposizione per le squadre europee, 5 per quelle africane, 2 per le sudafricane, 2 per le nazionali asiatiche, 1 per l'Oceania, 3 per Centro e Nord America.

Per l'Europa, come detto, ci sono tre posti a disposizione e tra le squadre che ambiscono a conquistarne uno c'è anche l'Italia campione d'Europa. Gli azzurri convocati da Roberto Mancini giocheranno questa sera contro la Macedonia del Nord e, in caso di vittoria, sfideranno la vincente tra Turchia e Portogallo nella serata di domenica. Gli altri due spareggi, in mini gironi, riguarderanno da una parte Polonia (Russia eliminata d'ufficio) e Svezia-Repubblica Ceca, dall'altra Galles-Austria e Scozia-Ucraina.

- Qatar (nazione ospitante)
- Germania
- Danimarca
- Brasile
- Francia
- Belgio
- Croazia
- Spagna
- Serbia
- Inghilterra
- Svizzera
- Paesi Bassi
- Argentina
- Iran
- Corea del Sud