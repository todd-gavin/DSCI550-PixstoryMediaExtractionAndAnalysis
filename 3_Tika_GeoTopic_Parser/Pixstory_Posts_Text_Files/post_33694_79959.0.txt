Partita spettacolare al’Arechi di Salerno, dove Salernitana e Spezia pareggiano 2-2. Grandi emozioni nel corso del primo tempo, nel quale vengono segnati tutti e quattro i gol. 
A sbloccare il match, dopo appena 180 secondi, ci pensa Simone Verdi direttamente da calcio di punizione.

Vantaggio che però non dura neanche dieci minuti: al 12’, infatti, Manaj realizza il gol del momentaneo 1-1 su calcio di rigore, per fallo di Fazio su Erlić.

Il pareggio dura pochi istanti dato che al 16’ Verdi fa il bis sempre da calcio di punizione, siglando una fantastica doppietta all’esordio con la maglia granata. 

Pareggia i conti al 30’ Daniele Verde su un altro rigore, concesso questa volta dal direttore di gara per un fallo di mano di Mousset.

 Salernitana ancora ultima con 11 punti, mentre lo Spezia si conferma al 15° posto con 26 punti. Nel prossimo turno, i campani sfideranno il Genoa a Marassi, mentre i liguri ospiteranno la Fiorentina di Vincenzo Italiano, il grande ex. 

Crediti foto: sito Salernitana