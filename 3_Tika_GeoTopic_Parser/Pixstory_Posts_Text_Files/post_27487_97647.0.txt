L’infortunio alla spalla di soli sette giorni fa è un lontanissimo ricordo. Pecco Bagnaia vola nel weekend di Jerez de la Frontera e porta a casa la prima pole position della stagione 2022 di MotoGP. Un giro stratosferico, quello del giovane pilota torinese della Ducati ufficiale, in grado di rifilare quasi mezzo secondo al primo degli inseguitori, quel Fabio Quartararo con cui – almeno nelle teorie di inizio stagione – l’italiano avrebbe dovuto lottare per il titolo 2022. Chiude la prima fila l’Aprilia con un ottimo Aleix Espargaró, seguito da Jack Miller, Marc Marquez e Johann Zarco. Solo 11esimo Enea Bastianini, scivolato nel corso delle qualifiche. Domani alle 
14.00 il GP Spagna, sesta prova del motomondiale 2022, è in diretta su Sky Sport MotoGP.

Foto: Instagram motogp