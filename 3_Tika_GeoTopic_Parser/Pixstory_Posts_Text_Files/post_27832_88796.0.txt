Si è conclusa domenica la 30esima giornata del campionato di calcio di Serie A, che vede già nuovi equilibri al vertice con il Napoli prima inseguitrice del Milan capolista, mentre l’Inter stecca ancora a San Siro e pareggio contro la Fiorentina. Nei match di ieri, alle 12.30 la Sampdoria ha messo a segno un importante colpo in ottica salvezza, battendo in trasferta il Venezia per 2-0. Alle 15.00, vittoria per la Juventus, che allo Stadium ha battuto per 2-0 la Salernitana fanalino di coda, grazie ai gol di Dybala e Vlahovic, mentre l’Empoli pareggia in casa 1-1 contro il Verona. Alle 18.00, colpaccio della Roma di José Mourinho che, nell’interessante sfida capitolina contro la Lazio di Maurizio Sarri, passa per 3-0 grazie alla doppietta di Abraham e al gol di Pellegrini. Nel posticipo serale, l’Atalanta tiene comunque il passo dei giallorossi, battendo per 1-0 al Dall’Ara il Bologna di Mihajlovic. La Serie A lascia adesso spazio alla pausa nazionali, con la 31esima giornata che si svolgerà nel weekend del 3 aprile. 

Foto: Instagram asroma