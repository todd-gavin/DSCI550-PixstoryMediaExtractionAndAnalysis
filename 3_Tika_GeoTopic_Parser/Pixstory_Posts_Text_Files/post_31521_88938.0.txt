In occasione della Giornata Mondiale dell’acqua, l’UNICEF ricorda che ogni giorno più di 700 bambini sotto i 5 anni muoiono di diarrea legata ad acqua e servizi igienico-sanitari inadeguati. In seguito altri dati sull’acqua. Circa il 74% delle calamità naturali tra il 2001 e il 2018 sono state correlate all'acqua, tra cui siccità e inondazioni. Circa 450 milioni di bambini vivono in aree ad alta o estremamente alta vulnerabilità idrica. Questo significa che non hanno abbastanza acqua per soddisfare le loro esigenze quotidiane. Entro il 2040, quasi 1 bambino su 4 vivrà in aree a stress idrico estremamente elevato. Secondo un rapporto lanciato oggi dall’UNICEF e dall’OMS, in occasione del World Water Forum a Dakar, in Africa 418 milioni di persone non hanno ancora un livello base di servizi di acqua potabile, 779 milioni non hanno servizi sanitari (bagni) di base – inclusi 208 milioni che ancora praticano la defecazione all'aperto – e 839 milioni non hanno ancora servizi igienici (strutture per lavarsi le mani) di base. 