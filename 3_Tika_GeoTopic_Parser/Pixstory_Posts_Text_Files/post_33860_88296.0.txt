Sale la tensione nella capitale in vista del derby tra Roma e Lazio, in programma domenica alle ore 18.00. Al centro dell’attacco, per i biancocelesti, ci sarà Ciro Immobile, che lo scorso lunedì ai microfoni di DAZN ha analizzato il momento della sua Lazio e scherzato sulla stracittadina capitolina: "Ci sentiamo bene, fisicamente e mentalmente. Dovevamo affrontare il finale di stagione con umiltà e lottare l'uno con l'altro anche per mettere una base per il futuro. Dall'ultima sosta stiamo facendo un calcio divertente. Quello che ti resta una volta finito di giocare è l'affetto della gente. Sono davvero orgoglioso di quello che sto facendo, ringrazio la gente che mi ha sostenuto. Incontro tanti tifosi della Roma che mi dicono: mi raccomando non giocare. Lo sfottò quando è così ci sta e ti fa divertire. Noi faremo del nostro meglio per vincere”.