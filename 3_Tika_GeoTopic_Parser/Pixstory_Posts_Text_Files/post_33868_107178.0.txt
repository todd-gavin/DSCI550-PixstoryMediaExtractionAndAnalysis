Ormai i dubbi sono stati completamente spazzati: Paulo Dybala ha scelto l’Inter e l’Inter ha scelto Paulo Dybala. Il futuro della Joya sarà dunque ancora in Serie A: nei prossimi giorni è previsto un nuovo contatto tra Jorge Antun, procuratore dell’argentino, e la dirigenza nerazzurra.

Al rientro in Italia dalle vacanze, tutt’altro che imminente, Dybala firmerà un contratto fino al 2026 a 6 milioni di euro a stagione, con la possibilità di salire a 7 con i bonus. Rimangono da definire alcuni dettagli relativi alla modalità dei suddetti bonus, oltre all’entità del premio alla firma che l’Inter dovrà riconoscere al giocatore.