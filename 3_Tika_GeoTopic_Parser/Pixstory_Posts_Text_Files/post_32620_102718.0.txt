Lorenzo Sonego avanza al terzo turno del Roland Garros. Il ragazzo torinese ha superato 7-6 6-3 6-4 il portoghese Joao Sousa e ora si troverà a dover fronteggiare l'arduo scoglio rappresentato dal norvegese Casper Ruud (n.8), che ha eliminato in tre set il finlandese Ruusuvuori. Eliminato invece Marco Cecchinato, fuori in tre set secchi con il polacco Hubert Hurkacz che ha vinto 6-1 6-4 6-2. Tra i big nessun problema per il n.2 del mondo Daniil Medvedev, 6-3 6-4 6-3 sul serbo Djere, mentre in serata scenderanno in campo Tsitsipas, Rublev e il nostro Sinner, impegnato contro lo spagnolo Carballes-Benaa. In campo femminile Camila Giorgi elimina in due set la kazaka Putintseva 6-3 7-5 e se la vedrà al terzo turno con la bielorussa Sabalenka (n.7). Avanti in scioltezza anche la n.1 Swiatek (6-0 6-2 sulla Riske) e la n.3 Badosa (7-5 3-6 6-2 sulla Juvan).