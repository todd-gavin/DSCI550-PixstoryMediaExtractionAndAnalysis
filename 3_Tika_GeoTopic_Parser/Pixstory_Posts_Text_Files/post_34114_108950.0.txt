Dopo sedici stagioni, è arrivato in conferenza stampa l'addio ufficiale di Marcelo al Real Madrid: «Tutto quello che ho ottenuto è stato grazie a mio nonno. Ha scommesso per primo su di me, lasciandomi sempre libero di scegliere. Lasciare il club della tua vita è dura, ma non ho paura del futuro: ho fatto tutto ciò che dovevo fare. La storia è già stata scritta. 

In questa stagione ho giocato poco e niente, mi incazzavo spesso con Ancelotti, ma il giorno dopo ci davamo baci e abbracci. Mi ha fatto sentire sempre utile, avevo un peso e una responsabilità. Non ho pensato al ritiro perché so di poter continuare ancora a giocare.

Per me non sarà un problema affrontare il Real: sono un professionista, ma resterò per sempre un madridista. Ho detto alla mia famiglia che ho vinto 5 Champions League, giocandone 4. L'ultima è quella che ho sentito di più.

Sono stato a parlare per 5 minuti con Rodrygo in panchina. Era spaventato. Ho fatto una cosa che non avevo mai vissuto nelle altre finali. Segnare e fare un assist sono cose belle, ma parlare con i ragazzi, abbracciarsi a due minuti dalla fine: questo è ciò che voglio lasciare».