Vittoria in extremis di fondamentale importanza per lo Spezia nel match contro il Venezia. A regalare il successo ai liguri un gol di Gyasi. 

Questa l'analisi nel post-partita del tecnico spezzino, Thiago Motta: "Siamo tutti uniti, squadra città e tifosi, per avere delle emozioni come quella di oggi pomeriggio. Merito dei ragazzi che hanno creduto nella vittoria fino alla fine, sia quelli partiti dall'inizio che i subentrati. Abbiamo ottenuto una vittoria contro una diretta concorrente e dobbiamo continuare così. Loro sanno che possono essere protagonisti, sia dall'inizio che durante la partita. Abbiamo oggi e domani per godere di questa vittoria e da lunedì pensiamo alla prossima. 

Le ultime due vittorie sono fondamentali, ma ancora non ci danno la salvezza. Oggi abbiamo fatto una bella prestazione, ma da lunedì pensiamo alla prossima".