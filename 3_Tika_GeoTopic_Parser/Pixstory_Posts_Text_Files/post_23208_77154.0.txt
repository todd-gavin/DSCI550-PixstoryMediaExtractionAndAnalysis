Sono bastati 7 minuti per aggiudicare il fantastico Botticelli. Sotheby’s ha gestito per telefono un duello tra due anonimi estimatori che si sono contesi la tela a colpi di 100 mila euro alla volta. 
Il fortunato che ha conclusa la vendita a 39,3 milioni (più commissioni) ha vinto sul filo di lana. 
Il dipinto, opera della maturità dell’artista simbolo del Rinascimento italiano, non ha raggiunto la stima prevista della casa d’aste che puntava a 40 milioni. Non solo, è stato venduto a un prezzo decisamente inferiore rispetto al precedente quadro di Botticelli passato all’asta l’anno scorso e cioè il Ritratto di giovane con medaglione da 92,2 milioni di dollari.