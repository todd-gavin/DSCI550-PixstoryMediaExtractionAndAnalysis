Felix Afena-Gyan ha fatto infuriare Josè Mourinho. Il pupillo del portoghese, che conta ad oggi 14 presenze in campionato, non era stato convocato per la trasferta in casa dello Spezia a causa di un problema all’anca. Secondo però quanto si legge sulla Gazzetta dello Sport il diciannovenne ghanese sarebbe invece andato in una discoteca con amici e pare anche con qualche altro giocatore della Primavera giallorossa, tornando a casa alle prime luci dell’alba. Un comportamento che non è piaciuto all’allenatore e alla società che di comune accordo hanno deciso di rispedirlo temporaneamente in Primavera come sanzione.
Foto LaPresse