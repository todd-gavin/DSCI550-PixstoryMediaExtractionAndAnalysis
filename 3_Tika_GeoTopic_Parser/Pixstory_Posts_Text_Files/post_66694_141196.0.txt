കോഴിക്കോട് യാത്ര..
ഓണം കഴിഞ്ഞതിന്റെ ആലസ്യത്തിൽ വീട്ടിലെ എല്ലാവരും ചേർന്ന് ഇന്ന് കോഴിക്കോട് പോയി. രാവിലെ ഇറങ്ങി, ട്രെയിനിൽ ആയിരുന്നു യാത്ര മലപ്പുറം ജില്ലയും തിരുനാവായയിലെ താമരപാടവും കടലുണ്ടിയും കല്ലായി പുഴയുമെല്ലാം താണ്ടി വണ്ടി കോഴിക്കോട് എത്തിയപ്പോ ഞങ്ങളിറങ്ങി.. പിന്നെ നേരെ മിഠായി തെരുവിലേക്ക് വെച്ച് പിടിച്ചു. അവിടെ ഒന്ന് നടന്ന് കണ്ടു. പിന്നീട് നടക്കാവ് വഴി ബീച്ചിലും തുറമുഖത്തും കറങ്ങി ഉച്ചക്ക് നല്ല കോഴിക്കോടൻ ബീഫ് ബിരിയാണിയും ഫ്രൈഡ് റൈസും കഴിച്ച് തിരിച്ച് മിഠായി തെരുവിൽ തന്നെ വന്നു. അവിടുന്ന് കോഴിക്കോടൻ ഹൽവയും അത്യാവശ്യം വേണ്ട സാധനങ്ങളും വാങ്ങി തിരിച്ചു വണ്ടി കയറാൻ റെയിൽവേ സ്റ്റേഷനിൽ വന്നപ്പോൾ പരിചയത്തിലുള്ള മൂന്ന് കൂട്ടരെ കണ്ടു അവരോടൊക്കെ സംസാരിച്ച് ഒടുക്കം അഞ്ചരയുടെ വണ്ടിക്ക് കയറി ഏഴരയോട് കൂടി വണ്ടി പള്ളിപ്പുറത്ത് നിർത്തി. അങ്ങനെ കുറേ കാലങ്ങൾക്ക് ശേഷം ഞങ്ങൾ മൂന്ന് മകളുടെയും പരാതികൾക്ക് വിരാമമിട്ട് അച്ഛനും അമ്മയും നല്ലൊരു യാത്ര തന്നെ സമ്മാനിച്ചു ❤️❤️