La notizia ha dell’incredibile ma Times of Isael che l’ha diffusa qualche giorno sostiene sia tutto veramente accaduto. Un collezionista di orologi rimasto anonimo avrebbe acquistato all’asta di Alexander Historical Auctions, che si è tenuta il 28 e 29 luglio scorsi, a Chesapeake city, nel Maryland, l’orologio da polso appartenuto con ogni probabilità ad Adolf Hitler. 
Secondo la casa d’aste, l’orologio sarebbe stato donato al dittatore per il 44mo compleanno, nel 1933 e poi sarebbe finito nel bottino di guerra di un soldato francese durante la ritirata dei nazisti a Berchtesgaden, nelle alpi bavaresi. 
Le due giornate d’aste sono state anche aspramente contestate per la tazza di caramelle di Hitler, venduta per 2.750 dollari, il collare per cani da terrier scozzese di Eva Braun, venduto per 4.500, il vassoio per il servizio della birra di Hitler, venduto per 750, la sua cancelleria personale, venduta per 650, il suo bicchiere di champagne, venduto per 900, e molti altri oggetti usati da lui e sua moglie.