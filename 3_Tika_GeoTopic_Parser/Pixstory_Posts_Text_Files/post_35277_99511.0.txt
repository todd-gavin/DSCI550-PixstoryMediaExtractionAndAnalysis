"Il Manchester City può confermare di aver raggiunto un accordo con il Borussia Dortmund per il trasferimento dell'attaccante Erling Haaland al club il 1° luglio 2022. Il trasferimento rimane soggetto ai termini finali del club con il giocatore".
Questo il comunicato ufficiale apparso sul sito ufficiale e diramato in queste ore dai Citizens. Una notizia clamorosa che è destinata a scuotere gli equilibri del calcio europeo. Il centravanti norvegese infatti arriverà in Inghilterra a partire dal 1 luglio 2022. Le cifre dell’ingaggio del giocatore sono ovviamente mostruose e dovrebbero aggirarsi attorno ai 30 milioni di euro a stagione per i prossimi 5 anni. Per quanto riguarda il prezzo del cartellino è stata invece pagata la clausola rescissoria da 75 milioni di euro al Borussia Dortmund.