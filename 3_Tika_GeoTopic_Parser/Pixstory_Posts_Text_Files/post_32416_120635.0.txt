E siamo 2-2. Questo il bilancio tra i due probabili protagonisti del futuro del tennis mondiale, Jannik Sinner e Carlos Alcaraz, che dopo essersi incontrati una volta a livello giovanile (vittoria di Alcaraz), si sono sfidati altre tre volte, a Bercy lo scorso anno vinse Alcaraz, ma quest'anno sia negli ottavi di Wimbledon, che ieri sera a Umago, si è imposto l'italiano. Il primo set della finale è stato equilibrato, vinto da un solido Alcaraz al tie break per 7-5, poi nel secondo set Sinner ha breakkato nel terzo set lo spagnolo e ha dilagato fino al 6-1 finale. Stesso identico risultato nel terzo e decisivo set, con Carlos che si è dimostrato troppo nervoso e frettoloso, mentre Jannik ha fatto vedere una solida crescita mentale. Si tratta del primo trionfo dell'anno per Sinner, che punta forte sui tornei americani di agosto per risistemare la sua classifica, deficitaria a causa di infortuni e dello sfortunato Wimbledon dove non ha raccolto punti nonostante i quarti di finale raggiunti.