L'eliminazione dalla Champions League per mano del Real Madrid rischia di mandare completamente allo sbando il Psg che, dopo il 3-0 a in Spagna, viene sconfitto con lo stesso risultato anche a Monaco in campionato. Una squadra irriconoscibile, con Donnarumma di nuovo in porta e con Messi assente per influenza. I padroni di casa, che in classifica hanno oltre 20 punti in meno dei parigini primi, fanno la partita e mettono le cose in chiaro già nella prima frazione chiusa 1-0 con la rete del capocannoniere del campionato Ben-Yedder. 

La ripresa è sulla falsariga del primo tempo. A fare la partita è il Monaco che sfrutta benissimo gli errori - tanti - del Paris. A spegnere le speranze degli uomini di Pochettino è il neo entrato Volland, bravo a sfruttare uno splendido assist di Aguilar per battere per la seconda volta Donnarumma al 68'. Il 3-0 a 5 minuti dalla fine con un calcio di rigore trasformato da Ben-Yedder che sale a 17 gol in campionato.

L'unico a salvarsi del Psg è Mbappe, così come era successo nel ritorno di Champions contro il Real Madrid. Il peggiore l'italiano Marco Verratti, completamente fuori forma.