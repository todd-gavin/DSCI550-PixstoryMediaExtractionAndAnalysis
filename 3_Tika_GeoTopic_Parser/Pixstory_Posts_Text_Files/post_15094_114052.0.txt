Lunedì 18 luglio 2022 alle ore 21.00 presso il Cortile delle Armi del Castello Sforzesco di Milano si svolge lo spettacolo Ai nostri tempi (biblici) con Gioele Dix, a cura del Teatro Franco Parenti, inserito nel programma del festival estivo Estate al Castello 2022, nell'ambito del palinsesto Milano è Viva. 
Mosè aveva 120 anni quando morì, ma non gli si era indebolita la vista, né gli era venuto meno il vigore. (Deuteronomio 34,7). La longevità dei patriarchi della Bibbia è stata variamente commentata e interpretata: alcuni la considerano il frutto di un insensato atto di fiducia da parte di Dio nel genere umano; altri la leggono come proiezione leggendaria del desiderio dell’uomo di lasciare un segno. Gioele Dix, tra passi biblici e brani letterari di diversa estrazione, prova a districare l’intricata matassa e offrire una sua personale visione.

 Una serata speciale dedicata con passione e ironia a tutti coloro che non hanno nessuna intenzione di invecchiare.