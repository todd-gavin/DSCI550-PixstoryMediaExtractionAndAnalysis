Quarta medaglia per l'Italia nelle Olimpiadi di Pechino 2022 e terzo argento grazie a Federica Brignone. La vincitrice della Coppa del Mondo di sci del 2020 ha chiuso al secondo posto lo slalom gigante di sci alpino, alle spalle della svedese Sara Hector e davanti alla svizzera Lara Gut-Behrami.
La Brignone aveva chiuso al terzo posto la prima manche, dietro alla Hector e a Katharina Truppe. Delusione invece per Marta Bassino, subito fuori, e per Mikaela Shiffrin, anche lei uscita dopo poche porte.
Curiosità: a 30 anni e mezzo (ne compirà 31 a luglio) la Brignone diventa la più vecchia vincitrice di una medaglia olimpica nello slalom gigante. Un altro record in un palmares che vanta anche un bronzo olimpico, un argento mondiale, due coppe di specialità e 19 vittirie in Coppa del Mondo.