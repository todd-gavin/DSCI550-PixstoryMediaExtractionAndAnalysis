Terzo caso di Covid-19 tra gli iscritti al torneo di Wimbledon. Dopo Marin Cilic e Matteo Berrettini, il virus ha fermato anche Roberto Bautista Agut, semifinalista nell'edizione 2019 e testa di serie numero 17 del torneo. A comunicarlo è stato lo stesso tennista spagnolo: "Oggi ho comunicato agli organizzatori il mio ritiro. Sono risultato positivo al Covid. Fortunatamente, i sintomi non sono molto gravi, ma penso che sia la decisione migliore. Grazie per il vostro sostegno. Spero di tornare presto". Dopo aver sconfitto l'ungherese Alan Balazs al primo turno, Bautista Agut era atteso oggi dal match contro il colombiano Daniel Galan che così passa direttamente al terzo turno.