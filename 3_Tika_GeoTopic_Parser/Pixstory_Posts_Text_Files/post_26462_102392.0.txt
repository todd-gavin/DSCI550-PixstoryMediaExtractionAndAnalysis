Saranno 37 in totale le griffe in passerella alla prossima fashion week parigina del menswear, in programma dal 21 al 26 giugno. Tra questi figurano le rentrée di Comme des Garçons Homme Plus, Thom Browne e Givenchy. Ancora da sciogliere il "mistero" della giornata di chiusura, quando alle 20 figura uno slot riservato, che i più informati (o speranzosi) mormorano sia riservato per il lancio del nuovo brand di Phoebe Philo.
Scorrendo il calendario, tra i nomi in passerella il 22 giugno si trovano Lemaire, Givenchy, Walter Van Beirendonck e Y/Project. Il 23, oltre ad Amiri, figurano in calendario Issey Miyake, Rick Owens, Louis Vuitton, Yohji Yamamoto (quest’ultimo in formato solo digital), Dries Van Noten e Ami-Alexandre Mattiussi.

Il 24 sarà la volta di Junia Watanabe Man (altro ritorno alla kermesse), Paul Smith, Dior Homme e Comme des Garçons Homme Plus (nella foto un outfit della Spring-Summer 2022), mentre il giorno seguente vedrà in pista Craig Green, Loewe, Hermès e Marine Serre. Quest’ultima ha anticipato la sua sfilata femminile nell’ambito del calendario maschile e presenterà la collezione il 25 giugno in una location ancora top secret. Infine, nella giornata conclusiva il 26, spiccano Kenzo e Thom Browne.

https://www.fashionmagazine.it/trend/dal-21-al-26-giugno-tra-online-e-offline-alla-menswear-fashion-week-di-parigi-tornano-in-passerella-comme-des-garons-givenchy-e-thom-browne-109607