Una triste sorpresa per gli appassionati di tennis arriva da Buenos Aires, dove è in programma l'Argentina Open: in conferenza stampa Juan Martin Del Potro ha annunciato di volersi ritirare definitivamente dall'attività agonistica.
Vincitore di un Us Open, Del Potro è stato perseguitato dagli infortuni. L'ultimo, la frattura della rotula subita al Master 1000 di Shanghai del 2018, lo ha costretto a ben 4 interventi chirurgici che non sono bastati a farlo tornare a giocare. L'ex numero 3 del mondo ha scelto cosi il torneo di casa per  salutare il pubblico. In tabellone grazie a una wild card, esordirà contro il connazionale Federico Delbonis.