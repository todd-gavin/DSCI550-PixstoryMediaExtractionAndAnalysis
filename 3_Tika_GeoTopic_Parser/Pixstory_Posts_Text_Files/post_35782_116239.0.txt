"L’esterno nerazzurro Henrique Dalbert, nella preparazione individuale pre-ritiro che ha svolto in Brasile, ha subito un trauma distorsivo al ginocchio sinistro. Gli accertamenti di questi giorni, effettuati presso l’Istituto Clinico ‘Humanitas’ di Rozzano, hanno evidenziato una lesione del legamento crociato anteriore.
Il giocatore dovrà sottoporsi a un intervento chirurgico nei prossimi giorni". Con questo comunicato ufficiale l’Inter informa dell’infortunio accorso a Dalbert. Il giocatore starà dunque fuori a lungo e non sarà ceduto in questa finestra di mercato. Il rischio per lui di rimanere in un limbo è alto visto e considerato che non rientra neanche nei piani di mister Inzaghi.