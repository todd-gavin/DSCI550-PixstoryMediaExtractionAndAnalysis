Arriva in anteprima estiva nelle più suggestive arene d’Italia “TUESDAY CLUB – Il talismano della felicità”, la nuova commedia romantica distribuita da Wanted Cinema e in uscita nelle sale italiane dal 22 settembre.

I prossimi appuntamenti: stasera, venerdì 15 luglio, ai Giardini del Frontone di PERUGIA; domani, sabato 16 luglio, all’Arena estiva (Cinema Elios) di CARMAGNOLA (TO); 17 luglio all’Arena estiva (OperaEstate) di BASSANO DEL GRAPPA (VI); 31 luglio all’Arena Isola Tiberina di ROMA; 2 agosto all’Arena Rosebud di REGGIO EMILIA; 19 agosto all’Arena Lazzaretto di ANCONA; 30 agosto alla Manifattura Tabacchi di FIRENZE; 31 agosto all’Arena Nuovo Sacher di ROMA. L’elenco delle proiezioni è consultabile su http://wantedcinema.eu/movies/tuesday-club-il-talismano-della-felicita/.

Karen (Marie Richardson) è una donna di mezza età con una famiglia felice e una bella casa, ma quando alla festa del 40° anniversario di matrimonio scopre il tradimento del marito Sten (Björn Kjellman) tutto cambia segno. Dopo una vita trascorsa a prendersi cura dei figli e del consorte, decide che è tempo di darsi una seconda possibilità: con l’aiuto delle amiche e seguendo la sua passione per la cucina, troverà un nuovo equilibrio, senza compromettere gli affetti familiari. Un film che crea buonumore attorno ad una vicenda di ripartenza e riscatto dopo una crisi sentimentale. Una storia che fa riflettere e divertire.