‘’C'è un'ondata di Covid in corso, è necessario continuare con misure di cautela come l'utilizzo delle mascherine e con la campagna di vaccinazione, la leva fondamentale di questi mesi". Lo sottolinea il ministro della Salute, Roberto Speranza, in collegamento al Tg1 delle 20. "Gradualmente abbiamo trasformato in raccomandazioni gli obblighi sulle mascherine, che sono ancora obbligatorie sui mezzi di trasporti, negli ospedali e nelle Rsa. La mancanza dell'obbligo non significa non doverle più usare, ma puntare sulla responsabilità individuale. Il mio invito a tutti è a usare le mascherine ogni volta che c'è un rischio di essere contagiati", rimarca. 
"La cosa più importante ora è proteggere i più fragili: il mio appello a loro è di non aspettare l'autunno, ma di fare subito la quarta dose per proteggere se stessi", conclude Speranza.