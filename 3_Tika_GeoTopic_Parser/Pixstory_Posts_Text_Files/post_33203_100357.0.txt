Enea Bastianini trionfa nel Gran Premio di Francia a Le Mans costringendo "Pecco" Bagnaia a un salatissimo errore e riportandosi a -8 dalla vetta del mondiale, occupata da un Quartararo oggi sotto le attese, battutto anche da un consistente Jack Miller e da un mai domo Aleix Espargarò (secondo a -4 in classifica), che resiste alla pressione del campione del mondo per tutta la gara. Tante, comunque, le cadute, con i due suzukisti Mir e Rins a terra quando erano in top 5 e con Oliveira e Martin ancora deludenti. Nella top ten finiscono anche Zarco, Marc Marquez, Nakagami, Brad Binder, Marini e Vinales. A punti Bezzecchi (12°), Di Giannantonio (13°) e Morbidelli (15°).