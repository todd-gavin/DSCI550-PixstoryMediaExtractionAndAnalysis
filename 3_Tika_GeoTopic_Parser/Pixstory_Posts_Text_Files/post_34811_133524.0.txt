Rinforzo in attacco per l'Atalanta: la società bergamasca ha ufficializzato l'acquisto a titolo definitivo di Rasmus Hojlund dallo Sturm Graz. Un'operazione da 17 milioni di euro.

L'attaccante, classe 2003, è già arruolatile da Gasperini per la partita di campionato contro il Verona e sarà convocato. Arriva dal campionato austriaco dove giocava dalla scorsa sessione invernale del calciomercato. Prima aveva giocato nel Copenaghen con cui aveva esordito 17enne in Conference League, segnando 2 gol.

"Attaccante mancino di piede, forte fisicamente, tecnicamente dotato e abile nella finalizzazione. È considerato uno dei talenti della sua generazione più interessanti e promettenti nel panorama calcistico europeo". Si legge nel comunicato dell'Atalanta.