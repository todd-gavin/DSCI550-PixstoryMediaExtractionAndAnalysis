Lo scopo dei falsi (opere interamente fasulle) e delle contraffazioni (opere modificate in modo fraudolento) è trarre in inganno. Di solito, la ragione di tutto ciò è il denaro che si ricava realizzando imitazioni di antichità rare e preziose e spacciandole per autentiche. I falsi documenti - dai privilegi monastici medievali, fino ai testamenti e ai passaporti - vengono utilizzati per sostenere illegalmente il proprio diritto al possesso di un terreno o di una proprietà, o addirittura di un nome o di un potere. C'è anche chi falsifica materiali per la pura soddisfazione di mettere nel sacco gli esperti. In alcuni casi i falsi sono soltanto copie grossolane, in altri invece sono riproduzioni molto raffinate, realizzate utilizzando le tecniche antiche. Le stesse tecniche di restauro, se adoperate in modo fraudolento, consentono di riparare oggetti danneggiati, o di mettere insieme frammenti di reperti diversi (pastiche) per commercializzarli come antichità autentiche e integre. Per distinguere un originale da un falso ci si può basare sulle difterenze tra le tecniche.
Proprio lo studio dei metodi adottati dagli
artigiani del passato ha peraltro consentito di
produrre copie tecnicamente convincenti
(all'estrema destra). I falsi si possono comunque smascherare ricorrendo a metodi scientifici come la termoluminescenza.

Fonte: l’Archeologia, biblioteca illustrata del sapere