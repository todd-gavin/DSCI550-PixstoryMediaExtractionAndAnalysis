Non avranno vinto la competizione, va bene, ma nessuno si è vestito meglio di loro nel corso dell’evento.
La coppia di Brividi ha portato sofisticatezza ed eleganza contemporanea indossando Prada custom made e addirittura Valentino Couture.
Certi paesi nemmeno si sono cambiati nel corso delle tre serate, altri indossavano felpe sgualcite fast fashion e altri ancora improbabili completini in poliestere.
Mahmood e Blanco ne hanno di talento, ma di senso dello stile forse anche di più.
Il primo ha indossato in occasione della finale un completo su misura nero Prada con giacca doppiopetto e pantaloni sartoriali.
Il secondo, l’enfant prodige della musica italiana, testimonial Valentino ha indossato un look stellare dell’ultima collezione di Alta Moda.
Un pigiama ricoperto di cristalli dal fantomatico costo di 150 mila euro, chiaramente solo su ordinazione.