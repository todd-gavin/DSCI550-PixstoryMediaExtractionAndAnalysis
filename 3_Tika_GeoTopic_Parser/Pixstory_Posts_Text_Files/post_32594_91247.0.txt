Segnali di risveglio nella lotta libera italiana al femminile dagli Europei in corso a Budapest. Dopo l'argento di Chamizo e il quinto posto di Conyedo al maschile, è arrivato il bronzo di Enrica Rinaldi nei -76kg della lotta libera femminile nonché la qualificazione alla finale per il bronzo di Eleni Pjollaj nei -72kg. La Rinaldi nella sua finalina ha battuto la romena Catalina Axente sfruttando una priorità sul 4 pari.