Clamorosi ritardi nella logistica mettono a rischio il corretto svolgimento del weekend della MotoGP in Argentina. I piloti sono correttamente arrivati a Termas de Rio Hondo, ma a mancare sono i materiali, rimasti bloccati per giorni in Kenya a causa di alcuni problemi tecnici all’aereo cargo che avrebbe dovuto portare le moto dall’Indonesia all’Argentina. Un ritardo che ha costretto gli organizzatori del campionato a rinviare le sessioni del venerdì, con prove libere, qualifiche e gara che si disputeranno tra domani e domenica, con il taglio delle prove libere 4 della MotoGP. 

Foto: Instagram motogp