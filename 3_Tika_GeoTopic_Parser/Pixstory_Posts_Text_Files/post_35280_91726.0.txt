Un’Atalanta priva di mentalità cade in casa contro un Napoli tutt’altro che irresistibile. Gli uomini di Gasperini non riescono ad indirizzare la gara nei primi 10’ dopo i numerosi errori in fase difensiva degli avversari e cadono alla prima occasione buona per gli Azzurri, bravi e cinici a colpire nel loro momento meno brillante. Neanche il gol di de Roon nella ripresa ha regalato nuova verve ai giocatori nerazzurri che salutano definitivamente il quarto posto. Vediamo le statistiche della gara insieme.


Atalanta:

Possesso palla: 55,6%
Tiri in porta: 3
Tiri respinti: 6
Fuorigioco: 0
Corner: 9
Cross: 20
Dribbling: 20
Falli subiti: 15
Ammonizioni: 2

Napoli:

Possesso palla: 44,4%
Tiri in porta: 5
Tiri respinti: 0
Fuorigioco: 3
Corner: 1
Cross: 4
Dribbling: 13
Falli subiti: 11
Ammonizioni: 3

La Dea vince il dato sul possesso palla, ma il Napoli risponde con l’incisività, quella che alla fine fa vincere le partite. Dei 5 tiri in porta della squadra di Spalletti 3 sono infatti fruttati, mentre i nerazzurri con 9 conclusioni totali, 3 in porta e 6 respinte, sono riusciti ad andare a segno solamente una volta. Ai bergamaschi manca tanto anche l’essere decisivi in occasione delle palle da fermo. Ben 9 corner non sono infatti stati sufficienti per creare qualche problema agli avversari. Lo stesso vale per i cross. 20 sono quelli totalizzati dall’Atalanta, ma anche in questo caso la concretezza sottoporta non ne ha giovato. I padroni di casa hanno poi effettuato più dribbling di Insigne e compagni, ma spesso e volentieri utili solo ai fini delle statistiche. Forse la partita di Europa League in vista ha influenzato la psicologia dei giocatori atalantini perché altrimenti sarebbe grave che una squadra di alta classifica si facesse infilare così facilmente da una diretta concorrente.