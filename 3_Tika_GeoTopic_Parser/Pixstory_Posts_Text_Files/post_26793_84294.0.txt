Helen Mirren da qualche tempo a questa parte è diventata un’amica della maison Dolce & Gabbana e per ogni suo red carpet indossa una loro creazione.
In occasione dei SAG Awards, tenuti ieri sera a Los Angeles, ha rassicurato tutti con la sua eleganza regale (quante volte ha interpretato la Regina?) in un abito rosa cipria ornato da fiori sui toni del rosa antico e dell’argento. Durante la cerimonia di premizione ha ricevuto un riconoscimento per la sua straordinaria carriera e, come tutti i più grandi, si è emozionata come se fosse la prima volta.