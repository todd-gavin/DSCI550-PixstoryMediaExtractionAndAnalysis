മരിയൻ കോളേജ് പൂർണ്ണമാകുന്നത് തന്നെ മഞ്ഞിറങ്ങുമ്പോൾ ആണ്. മഞ്ഞു നിറഞ്ഞ മരിയന്റെ വരാന്തകളിലൂടെ നടക്കുക എന്നത് അതിസുന്ദരമായ ഒരു അനുഭൂതിയാണ്. മരിയനെ അത്രമേൽ പ്രിയങ്കരമാക്കുന്നതിൽ മഞ്ഞിന്റെ പങ്ക് ചെറുതല്ല. ഭൂമി ഒരുക്കിയ അതിസുന്ദരമായ കുട്ടിക്കാനം എന്ന ഗ്രാമത്തിന്റെ മുഖം തന്നെ മരിയൻ കോളേജ് ആണ്. ഇതിലെ കടന്നു പോയ ഒരാളെങ്കിലും ഇവിടെ ഒരിക്കലെങ്കിലും പഠിക്കാൻ ആഗ്രഹിക്കാതെ ഇരുന്നിരിക്കില്ല. അത്ര സുന്ദരമാണ് മരിയൻ.
ഈ കലാലത്തിൽ, ഈ മഞ്ഞിൽ സൗഹൃദങ്ങൾ പങ്കുവെക്കാനും പ്രണയാർദ്രരായി ചിലവഴിക്കാനും ആരും ഒന്ന് കൊതിക്കുന്നതിൽ തെറ്റില്ല. മരിയന്റെ മഞ്ഞ് എന്നും എനിക്ക് ഒരു നൂതനാനുഭവം തന്നെ ആയിരുന്നു. ഈ കലാലയത്തോട് എന്നെയും, എല്ലാവരെയും ഒരുപോലെ ബന്ധിപ്പിക്കുന്നത്, ഇവുടുത്തെ മഞ്ഞും അതിന്റെ സൗന്ദര്യവും തന്നെ ആണ്.

#ഇവിടുത്തെകാറ്റാണ്കാറ്റ്
#മലമൂടുംമഞ്ഞാണ്‌മഞ്ഞ്