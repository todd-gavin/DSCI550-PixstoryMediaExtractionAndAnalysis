Nella metà dell’esercizio terminata lo scorso 30 giugno, il gruppo ha messo a segno ricavi pari a 1,9 miliardi di euro, in aumento del 22% rispetto ai sei mesi 2021, con le vendite retail, pari al 90% del totale, ammontate a 1,67 miliardi (+26%). Per quanto riguarda i marchi, il forte apprezzamento di Prada ha generato una crescita del 28% sul 2021 e del 46% rispetto al 2019, mentre l’elevata visibilità di Miu Miu e il successo della sfilata primavera-estate 2022 hanno contributo a un aumento annuo delle vendite del 14%, con risultati oltre i livelli pre-Covid.
Si conferma anche l’importante crescita dell’e-commerce. «L’arricchimento dell’offerta e il miglioramento del l’efficienza operativa hanno consentito di raggiungere un gross profit di 1,47 miliardi di euro con un margine del 77,7% e un adjusted ebit di 331 milioni con un margine del 17,4%», ha spiegato il direttore finanziario Andrea Bonini nel corso della conference call.

https://www.mffashion.com/news/livestage/prada-boom-di-utili-202207281621252749