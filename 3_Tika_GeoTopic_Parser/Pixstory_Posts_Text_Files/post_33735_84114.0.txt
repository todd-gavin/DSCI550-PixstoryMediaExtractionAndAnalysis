Dopo il pareggio viziato da un evidente fallo di mano da parte di Udogie, il tecnico del Milan ha lanciato una provocazione riguardante la classe arbitrale: creare delle coppie di direttori di gara (Marchetti e Guida in questo caso) che si alternino tra presenza in campo e direzione al var. Un sistema che, secondo Pioli, porterebbe dei vantaggi in termini di intesa tra i due e applicazione del regolamento: «Tutti conoscono le regole, ma poi le applicano diversamente. Così si cerca di limitare i danni». 

L’allenatore del Milan nel post-partita, ai microfoni di DAZN è parso molto seccato: “Udogie ha segnato con la mano. È un fallo evidente. Doveva intervenire il Var”.