Una buona notizia per gli appassionati italiani di Formula 1: l'autodromo di Imola ha firmato un nuovo accordo con Liberty Media, società proprietaria del Circus, e continuerà ad ospitare un gran premio di F1 fino al 2025.
Il circuito intitolato a Enzo e Dino Ferrari era tornato in calendario come sostituto nella difficile stagione 2020 segnata dalle tante cancellazioni per via della pandemia di Covid-19, trovando poi conferma anche per il 2021 e per il 2022. Quella di quest'anno sarà la prima edizione a porte aperte dal 2006.
Dopo aver ospitato il GP Italia del 1980, Imola è stata sede del GP San Marino dal 1981 al 2006, mentre negli ultimi anni la denominazione è stata GP Emilia Romagna.