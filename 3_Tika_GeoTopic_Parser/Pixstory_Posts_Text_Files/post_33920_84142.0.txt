Nella nottata di venerdì si è giocato il match di Copa do Nordeste tra Bahia e Sampaio Correa. Prima della partita, però, mentre la squadra di casa si stava dirigendo verso il proprio stadio, l’Arena Fonte Nova, è esplosa una bomba all’interno del pullman. 

Vari i feriti tra i calciatori del club: quello in condizioni più gravi è il portiere Danilo Fernandes, colpito al volto da una scheggia. L’estremo difensore ha riportato lesioni multiple al viso, al collo e agli arti inferiori, oltre ad un taglio vicino all’occhio. Al momento è tenuto sotto osservazione per ulteriori esami. 

Un episodio di violenza che macchia così il calcio brasiliano. Nonostante l’accaduto, il Bahia ha deciso comunque di scendere in campo regalando ai propri tifosi un successo per 2-0 e i tre punti. 

Crediti foto: profilo twitter Esporte Clube Bahia