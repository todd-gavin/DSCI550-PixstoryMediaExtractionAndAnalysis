Con la sua performance Noemi ha dato il via alla fashion week a Milano. E per farlo ha scelto la partnership d’eccezione con Cuoio di Toscana con un live in occasione del lancio di CDT, la prima collezione del Consorzio toscano che ha avuto come cornice speciale il Grand Hotel et de Milan.
Moda e Musica un binomio perfetto per esaltare i valori di Cuoio di Toscana, da sempre portavoce della sostenibilità, un cuoio da suola unico, ottenuto con concia lenta al vegetale, un processo antico basato sull’utilizzo di tannini naturali ricavati dal legno di castagno, mimosa e quebracho. Il marchio nasce con l’obiettivo di farsi portavoce nel mondo di uno dei distretti leader della concia.