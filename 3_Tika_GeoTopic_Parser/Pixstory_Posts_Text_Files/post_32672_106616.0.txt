Matteo Berrettini è rientrato al tennis giocato dopo oltre due mesi di assenza e subito ha conquistato una finale. Il numero uno italiano ha fretta di tornare subito nella top ten (attualmente è scivolato dalla 6° alla 11° posizione causa inattività) e nel torneo ATP 250 sull'erba di Stoccarda ha superato oggi in semifinale con un doppio 7-6 il padrone di casa Oscar Otte e ora troverà in finale un rivitalizzato Andy Murray, che dopo aver eliminato Tsitsipas, ha fatto fuori anche Nick Kyrgios per 7-6 6-2. Non sarà un compito facile per Berrettini, che però ha dalla sua il solito srvizio devastante (18 gli ace contro Otte) e una invidiabile concretezza sulla seconda palla di servizio.