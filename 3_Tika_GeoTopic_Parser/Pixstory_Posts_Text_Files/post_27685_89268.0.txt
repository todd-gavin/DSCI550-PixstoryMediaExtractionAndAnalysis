Dopo la promozione in Serie A con il Benevento, Filippo Inzaghi non potrà ripetersi alla guida del Brescia. Le Rondinelle hanno infatti comunicato ufficialmente l’esonero di Super Pippo, sollevato dall’incarico di guidare la prima squadra con effetto immediato. Il tecnico paga la classifica non entusiasmante, con il Brescia in quinta posizione a cinque punti dalla vetta occupata dalla Cremonese, e il percorso abbastanza deficitario, con tre pareggi e una sconfitta nelle ultime quattro partite del campionato cadetto. Al posto dell’ex bomber un’altra vecchia conoscenza del grande calcio italiano, quell’Eugenio Corini che, oltre a essere bresciano, ha già allenato le Rondinelle tra il 2018 e il 2020. 

Foto: Instagram brescia_calcio