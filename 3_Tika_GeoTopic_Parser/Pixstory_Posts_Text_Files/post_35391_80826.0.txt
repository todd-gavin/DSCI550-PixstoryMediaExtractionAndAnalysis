Nella giornata di ieri si è tenuta la consueta conferenza stampa pre gara in casa Napoli. I partenopei si apprestano ad affrontare l’Inter tra le mura del Maradona. In conferenza Spalletti, rispondendo alle domande dei giornalisti, ha così ironizzato in merito ad una polemica sollevata sull’arbitro Doveri, colpevole secondo alcuni di essere stato avvistato con una valigia dell’Inter qualche tempo fa: “Lo zaino dell’Inter di Doveri? Voi non lo sapete, ma dentro c'erano mozzarelle". - Ha scherzato il mister del Napoli, stoppando così sul nascere le discussioni - "Forse vi manca proprio quel passaggio. Non
sapete che all'aeroporto la Guardia di Finanza lo ha fermato e gli ha imposto di aprire lo zaino. All’interno c'erano delle mozzarelle. Speriamo non si sappia in giro".