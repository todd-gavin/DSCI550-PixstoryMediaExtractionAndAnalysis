Seconda giornata piena di attività al Rally di Sardegna e tanti stravolgimenti in classifica. Dopo che ieri le ultime due speciali erano state cancellate per via dei ritardi accumulati sulla tabella di marcia, oggi c’è stato un giallo legato alle bandiere rosse, erroneamente sventolate da alcuni commissari di percorso a Craig Breen e Ott Tanak dopo il ritiro di Adrien Fourmaux. Nell’attesa del ricalcolo dei tempi della prova, è comunque il forte pilota estone di casa Hyundai adesso comanda la classifica provvisoria dopo la prova speciale 17, seguito proprio dalla Ford Puma di Breen e dal compagno Dani Sordo. Quinto posto per Rovanpera, che paga quasi due minuti di gap. Domani mattina le ultime 4 speciali, con la SS21 che varrà come power stage. 

Foto: Instagram officialwrc