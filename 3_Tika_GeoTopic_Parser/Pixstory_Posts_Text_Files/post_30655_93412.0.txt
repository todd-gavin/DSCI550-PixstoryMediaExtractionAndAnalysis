Emozioni a non finire nel ritorno dei quarti di Champions League tra Real Madrid e Chelsea. Dopo la vittoria per 3-1 degli spagnoli nella gara di andata, i campioni in carica hanno reagito ribaltando il discorso qualificazione con uno 0-3 firmato da Mount, Rudiger e Werner al 75° minuto. I Blancos però non si arrendono e riporta il confronto in parità con il gol di Rodrygo, splendidamente imbeccato da Modric all'80°.
La partita va così ai supplementari e a deciderla è ancora una volta Karim Benzema, già protagonista con la tripletta segnata all'andata. Il francese segna di testa di cross di Vinicius e manda in semifinale il Real Madrid, bravo a resistere all'assalto finale del Chelsea.