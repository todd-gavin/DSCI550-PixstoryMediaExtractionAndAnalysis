La sfilata couture di Fendi ha chiuso la settimana dell’alta moda parigina.
La collezione più interessante dall’arrivo di Kim Jones come direttore creativo racconta 
 un’idea di lusso sussurrata e sofisticata in contrasto con l’opulenza delle pellicce dei tempi Lagerfeldiani e con il discorso iconoclasta della scorsa couture.
La donna Fendi viaggia, idealmente, tra Kyoto, capitale culturale giapponese, e le grandi città europee come Parigi e naturalmente Roma.
Indossa abiti realizzati con ricchissimi materiali nipponici adoperati per i kimoni imperiali.
Questi tessuti, tagliati in strisce costruiscono abiti astratti e decorano veli trasparenti creando fantasie pastello.
I completi d’apertura, color terra di siena bruciata, simbolo di una sartorialità e di un’eleganza antica, sono realizzati in preziosissima lana vicuna e dettagli in pelle.
L’abito più interessante? Quallo rosa e argento, omaggio di un capo d’archivio di oltre un decennio fa, con schiena nuda e uno strascico realizzato con un altro abito.
Il percorso di Kim Jones è iniziato convincendo poco, anzi nulla, ma con le ultime due collezioni ha trovato la giusta strada: rispettosa dell’heritage del marchio ma contemporanea e desiderabile.