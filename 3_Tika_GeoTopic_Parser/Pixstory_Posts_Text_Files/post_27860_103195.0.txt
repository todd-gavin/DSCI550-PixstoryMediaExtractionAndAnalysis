L’ultima tappa di alta montagna di quest’edizione del Giro d’Italia stravolge la classifica generale. Negli ultimi km prima dell’arrivo sulla Marmolada, Jai Hindley è andato all’attacco della maglia rosa Richard Carapaz, riuscendo finalmente a fare la differenza anche grazie all’aiuto del compagno di squadra Lennard Kamna: l’australiano ha staccato il rivale ecuadoregno, riuscendo a prendere la maglia simbolo del primato nella 
generale con 1 minuto e 25 secondi di vantaggio e 1’51” su Landa. Una quasi ipoteca della vittoria in vista dell’ultima tappa di domani, la cronometro di quasi 20km tra le strade di Verona. La tappa va invece all’italiano Alessandro Covi, tra i 15 fuggitivi del mattino e poi arrivato da solo all’arrivo. Si tratta della quarta vittoria italiana nella corsa rosa.

Foto: Instagram giroditalia