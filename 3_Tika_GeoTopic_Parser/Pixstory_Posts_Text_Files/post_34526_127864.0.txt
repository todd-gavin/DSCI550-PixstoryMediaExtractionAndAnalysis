Secondo Sportmediaset il Psg si è convinto del fatto di poter cedere temporaneamente il centrocampista Leandro Paredes. La Juventus potrebbe così rinforzare ulteriormente la propria rosa con l'arrivo del giocatore argentino che andrebbe a rinforzare un reparto rimasto un po' scoperto dopo l'infortunio di Pogba. I contatti tra il club bianconero e i parigini si sono intensificati nelle ultime ore per poter chiudere l'operazione nel minor tempo possibile.

L'accordo dovrebbe essere sulla base di un prestito con diritto di riscatto fissato a 15 milioni di euro. A questi dovrebbero aggiungersi 5 milioni di euro come bonus.

Paredes, classe 1994, ha già giocato in Italia con la maglia della Roma che ha vestito nella stagione 2014-2015 e 2016-207 dopo un prestito di sei mesi all'Empoli. Prima di arrivare a Trigoria aveva fatto 6 mesi, e una sola presenza, con il Chievo Verona, squadra che lo aveva prelevato direttamente dal Boca Junior (in accordo però con la Roma). Dall'Italia alla Russia alla corte dello Zenit di San Pietroburgo fino al 2019 quando lo ha chiamato il Psg.