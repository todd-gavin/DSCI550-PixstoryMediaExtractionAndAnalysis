La notizia sarebbe dovuta essere solo quella della prima vittoria di una tappa da parte di un ciclista africano, invece si parla di un ritiro. Una vicenda strana che ha come protagonista Biniam Girmay, sul podio per aver trionfato nella decima tappa del Giro d'Italia ma, al momento di stappare lo spumante, si è colpito l'occhio con il tappo. L'annuncio del ritiro è stato dato dagli stessi organizzatori. "Bini ti aspettaimo presto sulle nostre strade" è l'augurio del Giro.

Anche il ciclista ci ha tenuto a ringraziare tutti coloro che lo hanno sostenuto. "Grazie al mio team, a tutto lo staff per il supporto che mi ha dato prima e dopo l'incredibile tappa di ieri", ha detto in un video messaggio in cui appare senza benda nell'occhio sinistro. Girmay ha spronato i compagni a cogliere altri successi, ha ringraziato tutti i tifosi che gli hanno dimostrato affetto e si è detto "un po' triste" per il ritiro, ma anche felice perché l'incidente non ha avuto conseguenze gravi. "Arrivederci presto" conclude il messaggio.