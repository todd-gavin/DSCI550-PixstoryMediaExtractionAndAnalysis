Voci e smentita nel giro di poche ore. La vigilia della finale del Roland Garros tra Nadal e Ruud è stata movimentata dalla notizia che il tennista spagnolo, 36enne da due giorni, avesse chiesto agli organizzatori del torneo francese di potergli organizzare una conferenza stampa aggiuntiva a quella post finale. Si è vociferato che lo avesse chiesto per annunciare il suo ritiro, cosa che sembra preparare da qualche tempo per via del dolore al piede che non lo abbandona.

A conferma della notizia è spuntata anche una fotografia che ritrae Federer a Parigi per il Roland Garros. E' stato immortalato insieme ad Arsene Wenger, l'ex allenatore dell'Arsenal invitato in tribuna per il match conclusivo. Anche qui, secondo alcuni giornali, il tennista svizzero sarebbe arrivato per la conferenza di ritiro di Nadal, uno dei suoi più grandi rivali insieme a Djokovic.

Il tutto però è stato smentito, dopo parecchie ore però, dal responsabile della comunicazione di Nadal, Benito Perez-Barbadillo: "L'informazione apparsa su alcuni mezzi di comunicazione a proposito della richiesta di una seconda conferenza stampa di Rafael Nadal è completamente falsa".