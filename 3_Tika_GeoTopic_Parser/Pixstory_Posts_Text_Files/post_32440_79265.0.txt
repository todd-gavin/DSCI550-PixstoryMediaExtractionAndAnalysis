Dopo il titolo inatteso del 2020, sia piloti con Joan Mir che team, e dopo il triplo terzo posto della stagione scorsa, nel costruttori, nel team e nel campionato piloti sempre con Mir, il Team Suzuki Ecstar è pronto per affrontare la stagione 2022 con l'obiettivo di tornare a battagliare per il bottino grosso ancora una volta. La coppia è quella già rodata da tre stagioni, con il numero 36 di Joan Mir e il numero 42 di Alex Rins che torneranno a griffare il telaio della GSX-RR, dipinto con una colorazione differente da quella degli anni passati, sulla quale spunta un aggressivo ''nero'' sul cupolino e sul fondo della carena, accanto al grigio e all'azzurro tradizionali.