Si sono chiuse in serata le qualifiche della mitica 24 Ore di Le Mans, di scena sul circuito di La Sarthe, nel nord della Francia, in questo fine settimana. A prendere la pole position assoluta è stata, come da pronostici, la Toyota Hypercar, che si è assicurata tutta la prima fila nell’ultima edizione in cui corre (quasi) senza rivali di alto livello. A prendere la pole position è stato l’equipaggio composto da Sebastien Buemi, Brendon Hartley e Ryo Hirakawa, mentre la vettura gemella di Mike Conway, Kamui Kobayashi e José Maria Lopez si è assicurata la seconda piazza davanti all’Alpine di Negrao, Lapierre e Vaxiviere. In GTE-Pro, è invece la Corvette a festeggiare, con due auto davanti alle due Porsche. Soltanto quinta la Ferrari con l’equipaggio composto da Miguel Molina, Antonio Fuoco e Davide Rigon.

Foto: Instagram 24heuresdumans