Si conclude con il quinto pareggio di fila la supersfida tra Spagna e Portogallo valida per la nuova edizione della Nations League. Un 1-1 che alla fine è il risultato più giusto, figlio di una partita non molto divertente fatta più da possesso palla che da grandi giocate. Complice anche l'assenza, per quasi un tempo e mezzo, di Cristiano Ronaldo, tenuto in panchina a sorpresa dal ct Fernando Santos.

A sbloccare il risultato è la Spagna, in rete al primo contropiede. Gavi lancia Morata che segna sfruttando al meglio il passaggio del compagno. Rete che resiste fino a 8 minuti dal triplice fischio quando, su una distrazione della difesa spagnola, ne approfitta Horta, entrato dieci minuti prima al posto di Leao, per pareggiare i conti.

Il tabellino

Spagna-Portogallo 1-1

Reti: 25' Morata (S), 82' Horta (P)

Spagna (4-3-3): Unai Simon; Azpilicueta, D.Llorente, Pau Torres, Jordi Alba; Soler (62’ Koke), Busquets, Gavi; Ferran Torres (62’ Dani Olmo), Morata (70' de Tomas), Sarabia. CT: Luis Enrique.
Portogallo (4-3-3): Diogo Costa; Cancelo, Pepe, Danilo, Guerreiro; Bruno Fernandes, Moutinho (46’ Neves), Otàvio (62’ Cristiano Ronaldo); Leao (72' Horta), Andrè Silva (62’ Guedes), Bernardo Silva. CT: Fernando Santos.