Archiviati i match valevoli per i quarti di finale di Coppa Italia, il nostro calcio torna in campo già domani per i primi tre anticipi del sabato di Serie A. La 25esima giornata del campionato si apre alle 15.00 del 12 febbraio, con la Lazio che ospita all’Olimpico il Bologna dopo la batosta di mercoledì contro il Milan (4-0 a San Siro), mentre alle 18.00 ci sarà il big match scudetto con il Napoli a ricevere al Diego Armando Maradona la capoclassifica Inter. Match interessante per la zona salvezza, invece, quello del sabato alle 20.45 (in diretta anche su Sky): il Torino di Ivan Juric ospita infatti il Venezia, chiamato a una pronta reazione dopo essere finito in zona retrocessione per mano del Cagliari. 

Foto: Instagram inter