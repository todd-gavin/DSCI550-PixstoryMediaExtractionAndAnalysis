Giovanni Tocci conclude al 10° posto la finale dal trampolino da un metro, dominata dal cinese Wang con un assurdo 493.30, record mondiale. Argento per il britannico Laugher, e bronzo per l'australiano Li. Semplicemente ripetendo il punteggio della mattinata, quando aveva chiuso le qualificazioni al primo posto, Tocci sarebbe stato bronzo. Invece un paio di errori lo hanno relegato lontano dal suo potenziale. Nulla da fare anche per il Setterosa, travolto dalle campionese olimpiche e mondiali in carica degli Stati Uniti senza mai essere in partita: un 14-6 tanto netto quanto meritato, che non vieta comunque alla ringiovanita formazione italiana di giocarsi la medaglia di bronzo contro la perdente dell'altra semifinale, che vedrà impegnate Ungheria e Paesi Bassi nella serata italiana.