Negli spazi appena aperti di FOROF - nuovo spazio per la cultura che coniuga linguaggi contemporanei e archeologia al Foro Traiano, uno dei luoghi più iconici della città di Roma – fino al 15 luglio 2022 la mostra LOVOTIC di Soundwalk Collective esplora la possibilità che tra uomo e robot possano instaurarsi rapporti emotivi, sessuali e anche d’amore.
 
Il programma di appuntamenti - chiamati EPISODI - è curato dai Soundwalk Collective e prende il titolo di LOVOTIC-X.
Martedì 22 febbraio 2022, dalle 19 alle 21, lo spazio viene attivato per la prima volta con Fungality, una lecture tenuta dall’architetto Thomas Doxiadis - doxiadis+ che parte dallo studio sui funghi realizzato per il progetto Entangled Kingdoms ed esposto alla Biennale Architettura di Venezia 2021, per arrivare ad approfondire la loro ricerca sull'evoluzione della vita e della sessualità in questi organismi: una retrospettiva sulla sessualità dai funghi ai robot.
 
Fungality è un approfondimento sull'importanza che i funghi hanno nella formazione della vita e nella sostenibilità. Anche se la prima impressione è che siano semplici forme di vita, in realtà, sono organismi molto vari a cui appartengono anche sistemi riproduttivi molto confusi, un metabolismo dinamico, adattabilità e strategie comportamentali: un primo sguardo a ciò che chiamiamo l'albero della vita e le sue intricate relazioni.
 
Questo sarà il primo di una serie di episodi dal carattere multisensoriale e multidisciplinare che esploreranno, provocheranno e ispireranno conversazioni sul rapporto tra uomo e intelligenza artificiale, nel contesto della sessualità, identità e genere, presenti e futuri.