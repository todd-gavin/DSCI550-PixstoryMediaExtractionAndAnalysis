शिष्य का भी ख्याल 
चंडीगढ़ भाजपा में चाहे वर्तमान गुट पूर्व सांसद सत्यपाल जैन और पूर्व मेयर देवेश मोदगिल की अनेदखी करता है।लेकिन पूर्व सांसद सत्यपाल जैन का सिंडिकेट चुनाव में बोलबाला रहा।वह खुद तो सदस्य बने ही,साथ साथ उन्होंने अपने शिष्य पूर्व मेयर देवेश मोदगिल को भी सिंडिकेट चुनाव में सर्वसम्मित से सदस्य बनवाया।जिससे उन्होंने अपने विरोधियों को भी मैसेज देने का भी प्रयास किया।उनके समर्थक इसे जैन गुट की जीत बता रहे हैं।पंजाब विश्वविद्यालय की सीनेट अौर सिंडिकेट की राजनीति में उनके विरोधियों का एक भी सदस्य शामिल नहीं है।जब सीनेट के सदस्य मनोनीत हुए थे तब भी विरोधी गुट के किसी नेता को इसमे जगह नहीं मिली।शनिवार को सिंडिकेट चुनाव में नए बने सदस्यों के चुने जाने की बधाईयां पूर्व सांसद सत्यपाल जैन को खूब मिली।असल में विरोधियों को भी यह मैसेज देने का प्रयास किया जा रहा है कि जैन गुट अभी भी काफी पावरफुल है।देवेश मोदगिल को पिछले कार्यकाल में मेयर बनवाने में सबसे बड़ी भूमिका पूर्व सांसद सत्यपाल जैन की रही।सता में कई नेता बेशक जैन को छोड़ गए लेकिन देवेश मोदगिल ऐसे है जिन्होंने कभी भी जैन का साथ नहीं छोड़ा।जैन ने भी मोदगिल का कभी भी राजनीतिक ग्राफ गिरने नहीं दिया। 


समर्थक है नहीं मानते  

सदन की बैठक में अपने पार्षदों को देखने के लिए उनके समर्थक भी आते हैं।समर्थक सरकारी पास बनवाकर छह मंजिल में बने हाल में बैठकर आनलाइन स्क्रीन पर अपने पार्षदों की राजनीति को देखते हैं।चंद समर्थक अपने पार्षदों द्वारा उठाए गए मुद्दों का वीडियो भी बनाते हैं जिसे बाद में वार्ड के अलग अलग ग्रुपों में वीडियो को शेयर किया जाता है।सदन की बैठक समाप्त होने के बाद आयोजित सरकारी लग्जरी लंच का भी लुत्फ उठाते हैं हालांकि कमिश्नर की ओर से आदेश दिया हुआ है कि जब अधिकारी और पार्षद लंच कर रहे तो किसी और की एंट्री कैंटीन में नहीं होनी चाहिए।सरकारी लंच पर सिर्फ सदन की बैठक में शामिल अधिकारी और पार्षदों का ही हक होता है।लेकिन पार्षदों के साथ आए समर्थक नहीं मानते हैं।कई समर्थक तो गेट पर रोकने के लिए खड़े कर्मचारियों को भी धमका देते हैं।