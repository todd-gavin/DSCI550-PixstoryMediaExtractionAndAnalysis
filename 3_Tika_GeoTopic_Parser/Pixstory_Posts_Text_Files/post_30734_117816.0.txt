Lutto nel mondo nel calcio: a 89 anni è scomparso Luciano Nizzola, ex presidente della Federcalcio e della Lega Serie A. Nato a Saluzzo, di professione avvocato civilista, fu amministratore delegato del Torino negli anni '80, mentre nel 1987 assunse la carica di presidente della Lega Serie A che ai tempi si chiamava Lega Nazionale Professionisti. Dal 1996 al 2000, poi, ricoprì il ruolo di numero 1 del calcio italiano. Gabriele Gravina, attuale presidente della Figc, ha ricordato così Nizzola: " Il mondo del calcio saluta un dirigente galantuomo, il suo spirito di servizio e la sua disponibilità hanno segnato un’epoca. Nei diversi ruoli che ha ricoperto, si è distinto anche per l’impulso deciso che in quegli anni è stato impresso al nostro sistema".