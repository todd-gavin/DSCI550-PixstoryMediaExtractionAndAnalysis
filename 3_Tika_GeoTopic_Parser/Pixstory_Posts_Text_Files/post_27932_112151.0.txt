È Antonio Felix Da Costa a prendersi la pole position nell’ePrix di Marrakech, decima prova del Mondiale 2022 di Formula E. Dopo aver battuto il compagno di box, Jean-Eric Vergne, nelle semifinali, il campione 2020 ha poi sconfitto nella finalissima per la pole l’italo-svizzero di casa Venturi Racing, Edoardo Mortara. 1:17.070, il tempo del forte pilota portoghese, che ottiene così la prima partenza al palo di una stagione fin qui decisamente sottotono. Ma, a fare festa, è in generale tutto il team franco-cinese di DS Techeetah, che 
porta a casa il primo e terzo posto in griglia, ottima base di partenza per andare all’attacco della Mercedes in classifica Costruttori. Specie perché il leader del campionato, Stoffel Vandoorne, sarà costretto a partire dal fondo a causa di una qualifica pessima. Alle 18.00 il via dell’ePrix che potrebbe stravolgere la classifica. 

Foto: Instagram fiaformulae