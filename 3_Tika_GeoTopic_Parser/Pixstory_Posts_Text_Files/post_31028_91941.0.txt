La sconfitta casalinga contro l'Inter lascia anche un infortunio pesante per la Juventus: Manuel Locatelli ha infatti subito la lesione di primo grado del legamento collaterale mediale del ginocchio destro. Il centrocampista della nazionale dovrà star fermo circa 4 settimane. Mister Allegri dovrà così rinunciare a uno dei suoi giocatori più utilizzati per almeno 4-5 partite di campionato, nonché per il ritorno della semifinale di Coppa Italia contro la Fiorentina.