Bebe Vio, con un sorriso immenso, ha annunciato di avere nuove protesi che le permetteranno di fare cose che fino a ora non le erano permesse. "Evvai, mi sono arrivate le mani e i piedi nuovi", ha scritto su Instagram mostrando le protesi delle mani, ipertecnologiche e multifunzionali, con le dita che si muovono indipendenti. 

Nel messaggio ci sono anche tantissime emoticons e un messaggio: "Non avrei potuto fare questo senza l’incredibile evoluzione tecnologica degli ultimi anni. E chissà quanto ancora potrà migliorare la nostra vita in futuro…". Le nuove protesi di Bebe Vio sono state progettate dalla Ottobock, società che sostiene anche art4sport, l'associazione onlus che fondata dall'atleta paralimpica nel 2009. "Sono molto contenta di collaborare di nuovo con Ottobock dopo tanti anni. Insieme sosterremo i progetti di art4sport. In questo modo aiutiamo bambini e giovani con amputazioni e li inseriamo nel mondo dello sport", ha detto Bebe Vio.