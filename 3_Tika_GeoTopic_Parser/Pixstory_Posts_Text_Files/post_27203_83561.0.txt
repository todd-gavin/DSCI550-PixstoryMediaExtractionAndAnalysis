Ha inaugurato a Milano WHITE | SIGN OF THE TIMES, il fashion concept trade show di riferimento della Settimana della Moda Milanese.
Fino al 27 febbraio 2022 il trade show occuperà  le tradizionali location del Superstudio Più e dell’Ex Ansaldo più due nuove destinazioni nel Tortona Fashion District, per una superficie totale di 18000 mq. Un processo di espansione che vede crescere il numero di espositori e di buyer internazionali e interpretare il cambiamento.
Una manifestazione rinnovata nei contenuti e nell’immagine. Si tratta di un vero trait-d’union tra aziende, buyer e showroom e si fa promotore del cambiamento e della ripresa, interpretando i segnali del tempo e le nuove esigenze della moda di nuova generazione. Dalla ricerca di nuovi codici stilistici all’individuazione di nuovi sistemi e piattaforme di comunicazione in grado di mettere in connessione creativi e operatori del mercato internazionale, operando insieme per fare sistema e promuovere il ruolo del Made In Italy e della città di Milano all’estero.