Curiosa esibizione per una monoposto di Formula 1. L’Alfa Romeo è scesa in pista – pardon, in piazza – stamattina all’alba per dare una sveglia del tutto inedita agli abitanti del centro di Milano. Al volante della Sauber C32 del Mondiale F1 2013, ma vestita con i colori della livrea Alfa 2022, c’era il finlandese Valtteri 
Bottas, impegnato in qualche giro attorno al Duomo di Milano, passando anche da Piazza San Babila, Porta Nuova, la Stazione Centrale e City Life, prima di concludere questa folle corsa mattutina al nuovo flagship store del brand in via Gattamelata. Un modo decisamente particolare per festeggiare i 112 anni di Alfa Romeo proprio nella città che ha dato i natali alla celebre casa automobilistica.

Foto: Alfa Romeo F1 Team Orlen