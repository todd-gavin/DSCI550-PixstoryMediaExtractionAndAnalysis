Fino alla sesta prova speciale delle 7 fin qui disputate, l’edizione 2022 del Safari Rally Kenya sembrava quasi un monologo di Sebastien Ogier. Il forte pilota francese ha però dovuto sostituire una ruota nella settima speciale perdendo un paio di minuti e dunque scivolando al sesto posto della classifica. Un bell’assist per il giovane compagno di team Kalle Rovanpera che, dopo un avvio un po’ complicato con qualche secondo di troppo perso nella SS1 di ieri pomeriggio, si è involato al comando del rally con 22.4 secondi di gap sulla Toyota GR Yaris Rally1 gemella di Elfyn Evans. Terzo posto per Ott Tanak, che paga 25.3 secondi dalla vetta. 
Male è andata a Sebastien Loeb, costretto al ritiro a causa di un problema al motore. Stessa sorte, peraltro, capitata anche a tutti gli altri compagni del team Ford M-Sport, con tutte le Ford Puma Rally1 finite già fuori dai giochi. 

Foto: Instagram kallerovanpera