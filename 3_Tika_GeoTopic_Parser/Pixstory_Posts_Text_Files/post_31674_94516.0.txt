Vincitore del premio Pulitzer nel 2015, Tutta la luce che non vediamo è rimasto nella classifica dei bestseller del “New York Times” per più di 200 settimane, vendendo oltre 4 milioni di copie. In attesa della serie tv tratta dal libro e prodotta da Netflix, Rizzoli porta in Italia il nuovo romanzo di Anthony Doerr, La città fra le nuvole, «semplicemente magnifico» secondo il “New York Times”. Una narrazione torrenziale, un omaggio al potere delle storie e dei libri che le contengono, irriducibile testimonianza del passaggio dell’uomo sulla Terra.