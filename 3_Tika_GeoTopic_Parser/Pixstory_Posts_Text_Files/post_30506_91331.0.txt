Brutta disavventura per il giocatore della Lazio Raul Moro: la Mercedes Classe A su cui viaggiava assieme al padre è stata fermata da due malviventi che si erano finti poliziotti e che hanno picchiato entrambi prima di fuggire al volante della vettura. L'episodio è avvenuto attorno alle 23 di ieri sera al km 26 del raccordo anulare.
Moro e il padre sono poi stati accompagnati all'Ospedale Casilino in codice giallo. Oggi la Lazio ha voluto tranquillizzare sulle condizioni del proprio giocatore.
Si è trattato del secondo episodio del genere avvenuto quest'anno ai danni di un calciatore dei biancocelesti: a gennaio Toma Basic fu vittima di una rapina a mano armata.