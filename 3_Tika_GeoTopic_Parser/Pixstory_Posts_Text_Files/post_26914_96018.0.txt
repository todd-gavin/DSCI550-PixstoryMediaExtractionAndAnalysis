Grace Wales Bonner sarà la guest designer di Pitti uomo 102. La conferma arriva dal salone fiorentino, in programma presso la Fortezza da Basso dal 14 al 17 giugno. Come anticipato da MFF (vedere MFF di oggi), la designer londinese, di origini anglo-giamaicane, presenterà in anteprima la collezione spring-summer 2023 del brand omonimo, Wales Bonner, con una sfilata evento in una location fiorentina ancora da svelare. 

«Conosciamo il lavoro di Wales Bonner sin dai suoi esordi», ha affermato Lapo Cianchi, direttore comunicazione & eventi di Pitti immagine, «attratti anzitutto dalla sensibilità culturale e dall'approccio multidisciplinare che riversa in ogni sua collezione», ha aggiunto.


«Esprimere la visione di lusso culturale del mio brand, nel contesto di un’istituzione come Pitti uomo, è per me un’opportunità speciale», ha commentato Grace Wales Bonner, che per l'autunno-inverno 2022/23 ha optato per un digital video di presentazione (vedere MFF del 25 gennaio) nel calendario della Paris fashion week ed è rappresentata sul portale Gucci vault

https://www.mffashion.com/news/livestage/pitti-conferma-grace-wales-bonner-ospite-della-manifestazione-202204211913296587