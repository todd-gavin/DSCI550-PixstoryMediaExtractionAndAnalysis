Si è chiuso oggi a Verona, con una cronometro conclusiva di 17km, questa edizione del Giro d’Italia. A vincere l’ultima tappa è stato Matteo Sobrero, 25enne della BikeExchange che, dopo il 4° posto nella cronometro di Budapest, si è imposto nell’ultima frazione, rifilando 23” a Thymen Arensman e 40” alla prima maglia rosa, 
Mathieu Van Der Poel. Ma esulta soprattutto Jai Hindley, 15esimo al traguardo e alle spalle del rivale Carapaz (10°) ma con un tempo sufficiente a difendere la maglia rosa. L’australiano della Bora chiude con 1’18” di vantaggio sull’ecuadoregno e 3’24” su Landa. Quarto posto finale per Vincenzo Nibali, che termina la sua 
ultima corsa rosa con 9’02” di gap dalla vetta. 

Foto: Instagram giroditalia