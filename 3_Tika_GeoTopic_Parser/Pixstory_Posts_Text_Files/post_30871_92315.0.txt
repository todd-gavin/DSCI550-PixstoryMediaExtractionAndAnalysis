Karim Benzema è stato il grande protagonista del match di andata dei quarti di finale di Champions League tra Chelsea e Real Madrid. L'attaccante francese ha realizzato una doppietta che ha spinto gli spagnoli al successo per 3-1 sul campo dei britannici.
Benzema, però, ha rischiato di non scendere in campo. O, perlomeno, questo ha provato a fargli credere il suo allenatore Carlo Ancelotti. Al termine della partita, il mister del Real Madrid ha raccontato un episodio curioso avvenuto all'arrivo allo stadio: "Gli ho detto che non poteva giocare perché non aveva il pass, poi fortunatamente lo abbiamo trovato grazie al massaggiatore... Karim è un grande, non c'è molto altro da dire".