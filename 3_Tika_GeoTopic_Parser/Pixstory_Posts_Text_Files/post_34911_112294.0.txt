Forse nemmeno Sinner si aspettava un Wimbledon così. E' arrivato agli ottavi di finale vincendo tutti i match senza mai rischiare troppo, giocando un tennis ad alto livello anche contro avversari più esperti come Wawrinka al primo turno, o John Isner al terzo turno, l'ultimo avversario a cadere sotto i colpi dell'altoatesino. Fino a oggi oltretutto non ha concesso mai più di un set e addirittura nell'ultimo turno ha chiuso 3-0 con il risultato di 6-4, 7-6, 6-3.

Con il passaggio del terzo turno Sinner ha raggiunto gli ottavi di finale anche di Wimbledon, dopo quelli di Australian Open, Roland Garros e US Open.

Questa volta però sulla strada trova uno degli avversari più ostici. Giovanissimo come lui - anzi ha due anni in meno - dovrà vedersela con lo spagnolo Carlos Alcaraz, un talento alla pari dell'italiano che forse parte anche da favorito. In ogni caso sarà uno scontro che sarà rivisto anche in futuro vista la giovanissima età dei due: Sinner è del 2001, Alcaraz del 2003.