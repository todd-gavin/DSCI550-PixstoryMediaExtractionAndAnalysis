Non è il migliore dei Berrettini ma l'ex numero 6 del mondo (attualmente scivolato in undicesima posizione) è uscito fuori alla distanza, rimontando il compagno di nazionale Lorenzo Sonego e spuntandola per 3-6 6-3 6-4. In semifinale il numero uno azzurro incontrerà il tedesco Oscar Otte, che è avanzato a tavolino per ritiro del francese Benjamin Bonzi. Nell'altra semifinale il vecchio leone Andy Murray ha eliminato a sorpresa il greco Stefanos Tsitsipas 7-6 6-3 e se la vedrà con l'australiano Nick Kyrgios (7-6 3-0 e ritiro di Fucsovics) per un posto in finale.