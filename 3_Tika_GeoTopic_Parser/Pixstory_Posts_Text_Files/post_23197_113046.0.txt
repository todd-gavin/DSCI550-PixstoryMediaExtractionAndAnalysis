A partire dal 1° luglio le coppie omosessuali possono sposarsi in Svizzera, come già avviene nella maggior parte dei Paesi dell’Europa occidentale. 
Le associazioni di difesa dei diritti delle persone omosessuali rivendicavano il diritto al matrimonio civile in Svizzera da circa quattro decenni. Le loro richieste però si sono scontrate con gli ambienti ultraconservatori. 
Il 26 settembre 2021 il popolo svizzero ha finalmente accettato via referendum una modifica de codice civile che legalizza i matrimoni tra persone dello stesso sesso. Un notevole ulteriore passo avanti dall’altro referendum del 2020, quello che ha reso reato l’omofobia. In Svizzera, infatti, nonostante la depenalizzazione dell’omosessualità nel 1942, la polizia ha continuato a tenere ‘registri gay’, come eventuale prova di immoralità in caso di crimini. 
I tentativi di bloccare il matrimonio per tutti, dell’ala più conservatrice del paese, sono falliti di fronte alla larga maggioranza referendaria che porta la Svizzera in prima linea nella difesa dei diritti LGBTIQ.