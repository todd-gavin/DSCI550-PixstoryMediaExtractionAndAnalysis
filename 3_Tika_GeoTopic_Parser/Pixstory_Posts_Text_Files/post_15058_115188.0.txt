GIOVENTÙ MUSICALE D’ITALIA torna nel magico Cortile di Palazzo Reale a Milano con l’ottava edizione di ETHNO MUSIC FESTIVAL con un imperdibile calendario di concerti legati tra loro dalla passione e dall’entusiasmo, tutti i giovedì di luglio alle ore 20.30, in collaborazione con ANTEO.
 
Quattro serate, con la direzione artistica di Saul Beretta, che promuovono la musica popolare a sostegno di uno degli aspetti fondamentali dell’identità culturale di ogni paese e comunità, dove il linguaggio musicale diventa strumento di dialogo, di confronto e di integrazione culturale e sociale.
 
ETHNO 2022 vedrà sul palco quattro artiste protagoniste tra musica antica, bossa nova e folklore latino-americano; quattro differenti viaggi alla scoperta del “Sud del mondo”, di creature medioevali affascinanti, di un rinnovato folk rinascimentale dal sapore di una terra e un tempo perduto.
Tutti i concerti inizieranno alle ore 20.30 e precederanno la proiezione del film in programma nel calendario della rassegna ARIANTEO.