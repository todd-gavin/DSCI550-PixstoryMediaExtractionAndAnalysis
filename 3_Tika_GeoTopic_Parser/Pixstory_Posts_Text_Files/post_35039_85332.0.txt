Oksana Chusovitina aveva annunciato che si sarebbe ritirata subito dopo le Olimpiadi di Tokyo. Ci ha ripensato e si è allenata come non mai, anche perché a 46 anni compiuti il fisico non è più quello di una ventenne. E a Doha, in Qatar, è scritto un vero e proprio record riuscendo a vincere una gara di Coppa del Mondo trionfando al volteggio con la media punti di 13.433 (13.600 per il primo salto, 13.266 per il secondo).

L'atleta uzbeka vanta 8 partecipazioni consecutive ai giochi Olimpici. Dopo Tokyo, come detto, aveva annunciato il ritiro per poi ripensarci e fare questa incredibile impresa a Doha. Adesso di smettere sembra non averne ancora voglia e il suo nuovo obiettivo è la conquista di una medaglia ai prossimi Asian Games tra sei mesi. Ma non è escluso che possa anche fare un pensierino a Parigi 2024, quella che sarebbe la sua nona Olimpiade.