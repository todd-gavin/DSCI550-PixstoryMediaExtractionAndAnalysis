Charlotte York in Sex and thd City, conoscendo la sua futura suocera, le fece i complimenti per il tailleur in tweed rosa Chanel che indossava.
Le ragazze che hanno sfilato per la collezione Fall/Winter 2022-23 di Chanel potrebbero essere le nipoti della -non così cara- Bunny.
Virginie Viard ha immaginato la riscoperta degli abiti anni 60 delle nonne da parte delle nipoti che decidono di dare nuova vita ai tailleur in tweed, alle calze in lana e alle slingback basse trovate nei bauli.
Una collezione dal sapore dei 60s dati i frequenti completini gonna-tailleur dai colori pastello.
È piuttosto chiaro il perché lo Chanel post Karl venda molto e piaccia alle clienti storiche: è comodo e confortevole, non costringe i fisici ma dà loro una sensazione di sicurezza ed eleganza senza tempo.