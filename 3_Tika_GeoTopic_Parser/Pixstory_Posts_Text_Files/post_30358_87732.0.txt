La classica più antica del calendario del ciclismo internazionale, la Milano-Torino disputata per la prima volta nel 1876, è stata vinta da uno dei campioni più longevi del gruppo. A trionfare nello sprint di gruppo sul traguardo di Rivoli è stato infatti il classe 1985 Mark Cavendish. Il britannico ha così ottenuto la vittoria numero 159 dells sua straordinaria carriera. Battuti Bouhanni e Kristoff, mentre Sagan ha chiuso quinto. Nonostante il successo odierno, la Quickstep non porterà Cavendish alla Milano-Sanremo in programma sabato e da lui vinta nel 2009.