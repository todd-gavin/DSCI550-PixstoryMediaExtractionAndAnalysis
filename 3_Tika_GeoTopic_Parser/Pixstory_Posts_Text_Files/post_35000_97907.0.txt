Il Real Madrid ha festeggiato la Liga vinta facendo festa tra le vie della città a bordo di un bus scoperto, in modo tale che i giocatori potessero salutare i tifosi ed esultare con loro. Per le strade di Madrid sono scese oltre 150mila persone con indosso la maglia bianca e la bandiera spagnola.

Per il Real si tratta del 35esimo scudetto ed è arrivato dopo il successo per 4-0 contro l'Espanyol.

A festeggiare c'era anche Carlo Ancelotti, l'unico allenatore ad aver vinto lo scudetto nei primi cinque campionati europei, e Marcelo, il difensore che da ieri sera è il giocatore più vincente nella storia del Real Madrid con 24 trofei conquistati, contro i 23 di Francisco Gento. Nel palmares anche 4 Champions League, di cui 3 di seguito.

Questi i titoli vinti da Marcelo con il Real: 5 Liga, 5 Supercoppe di Spagna, 4 Champions League, 4 Mondiali per Club, 3 Supercoppe Europee e 2 Coppe del Re.