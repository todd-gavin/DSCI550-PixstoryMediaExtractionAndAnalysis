Battendo per 6-5 il Glasgow Rangers dopo i calci di rigore, l'Eintracht Francoforte ha vinto l'Europa League 2021/22. Un successo meritato per una squadra capace di eliminare il Barcellona grande favorito della competizione, nonché in grado di segnare almeno un gol in ognuna delle partite disputate, terminando la manifestazione imbattuta. Il sito ufficiale della competizione ha pubblicato alcune curiosità sul cammino della squadra tedesca, scopriamole qui di seguito:
•  Eintracht e Rangers sono diventati il 17° e il 18° club a disputare la finale di Europa League, nonché le prime finaliste di Germania e Scozia. 
•  È la prima volta che l'Europa League è vinta da una squadra non inglese o spagnola dal 2010/11, quando il Porto battè il Braga.
•  L'Eintracht è la prima formazione di Bundesliga ad aggiudicarsi la UEFA Cup/Europa League dal 1997, quando lo Schalke 04 superò l'Inter ai rigori.
•  Aribo è l'unico giocatore ad aver giocato in tutte le 15 partite di Europa League questa stagione (13 presenze da titolare, 2 partendo dalla panchina).
•  L'Eintracht ha segnato almeno un gol in ognuna delle 13 partite di Europa League giocate in stagione.
•  Questa è stata la nona finale di Coppa UEFA/Europa League ad andare ai supplementare da quando è diventata in gara secca, nel 1998. Per cinque è stata necessaria l'appendice dei rigori.
•  L'Eintracht giocherà in Champions League per la prima volta la prossima stagione. La loro unica precedente partecipazione alla massima competizione europea per club risaliva al 1959/60, quando la squadra arrivò in finale di Coppa dei Campioni.
•  Le Aquile sono imbattute nella competizione di questa stagione (7 vittorie e 6 pareggi) e diventano la terza formazione a concludere il torneo senza sconfitte; prima c'erano riuscite il Chelsea nel 2018/19 e il Villarreal la scorsa stagione.