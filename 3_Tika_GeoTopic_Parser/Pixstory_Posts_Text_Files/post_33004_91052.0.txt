La Lega di Serie A ha annunciato le date per i cinque match che sono stati annullati nel corso del campionato corrente a causa del Covid-19. Mercoledì 20 aprile sarà recuperata Udinese-Salernitana, mercoledì 27 aprile sarà la volta di Fiorentina-Udinese, Salernitana-Venezia e Bologna-Inter. L'11 maggio, infine, verrà recuperata Atalanta-Torino. Quest'ultimo match potrebbe subire un ulteriore slittamento in caso di impegni concomitanti per l'Atalanta in Europa League.