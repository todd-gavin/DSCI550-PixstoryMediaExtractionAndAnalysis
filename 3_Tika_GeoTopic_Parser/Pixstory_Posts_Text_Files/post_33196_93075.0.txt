La classe Moto3 regala sempre emozioni, ed è così soprattutto su piste come quella di Austin: Il Gran Premio delle Americhe se lo aggiudica, dopo un duello rusticano durato sette giri, con sette piloti coinvolti, Jaume Masià. Lo spagnolo del team Red Bull KTM Ajo ha messo in fila i due italiani Dennis Foggia e Andrea Migno, entrambi sul podio, con Foggia che torna anche leader del mondiale approfittando della caduta di Sergio Garcia verso metà gara. Sasaki e Oncu chiudono ai piedi del podio, mentre Izan Guevara si becca ben 4 long lap penalty (due per una falsa partenza, altri due per non averli fatti per tempo), e arriva settimo, gettando al vento un podio più che possibile. Caduti Bartolini e Bertelle, Rossi è il terzo degli italiani, nono, mentre Nepa ha chiuso 13°.