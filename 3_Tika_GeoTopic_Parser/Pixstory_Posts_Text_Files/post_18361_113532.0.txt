Le strade della Roma e di Zaniolo sembrano essere destinate a separarsi a breve. La Juventus avrebbe dato un'accelerata alla trattativa per portare il giallorosso a Torino e, per farlo, è disposta anche a versare solo contanti senza contropartite tecniche come, invece, si era ipotizzato in un primo momento. Da quanto trapela i bianconeri avrebbero proposto un prestito oneroso di circa 10 milioni di euro più un riscatto obbligatorio la prossima estate a 35-40 milioni di euro, bonus compresi.

La Roma vorrebbe qualcosa in più, vorrebbe avvicinarsi il più possibile ai 60 milioni di euro. Ma il rischio di tenere in casa un giocatore che ormai si sarebbe promesso ala Juventus sarebbe più deleterio che trovare un accordo con i bianconeri. Accordo che a questo punto sembra destinato a essere trovato e, visto che il campionato comincerà già a metà agosto, i tempi saranno stretti.