Archiviato il GP Ungheria, Pirelli pensa già alle prossime tappe iridate. Il fornitore di pneumatici ha infatti comunicato le tipologie di mescole che saranno utilizzate per il trittico dei GP Belgio, Olanda e Italia: Spa, Zandvoort e Monza, com’è noto, sono circuiti permanenti e dall’asfalto piuttosto tradizionale. Non si vedrà, dunque, la mescola più morbida, la C5, che solitamente viene utilizzata sui circuiti di tipo cittadino. Spazio, invece, ai compound mediani in Belgio e Italia, con C2-C3-C4. Per il GP di casa di Max Verstappen, invece, la scelta è ancora più conservativa, visto il ritorno in pista della C1, la più dura del lotto Pirelli. Il motivo è presto detto: il tracciato ha diverse curve sopraelevate da alta velocità che stressano la struttura. Per questo, 
dunque, gli ingegneri della P Lunga hanno preferito andare sul sicuro.

Foto: Instagram pirelli_motorsport