Christian Eriksen è un giocatore del Manchester United: il centrocampista ex Inter ha firmato un contratto fino al 30 giugno 2025. Lascia il Brentford dopo pochi mesi per vestire una delle maglie più importanti di tutto il panorama europeo: "Il Manchester United è un club speciale e non vedo l'ora di iniziare. Ho avuto il privilegio di giocare molte volte all'Old Trafford, ma farlo con la maglia rossa dello United sarà una sensazione incredibile".

A volere il suo arrivo con i Red Devils è stato soprattutto il neo allenatore Ten Hag che lo aveva visto allenarsi con le riserve dell'Ajax lo scorso anno, prima di firmare per il Brentford. "Ho visto il lavoro di Ten Hag all'Ajax e conosco il livello di cura del dettaglio e preparazione che il suo staff mette nel lavoro quotidiano. E' un allenatore fantastico. Dopo aver parlato con lui e aver imparato di più riguardo alla sua visione e sul modo in cui pretendere che la squadra giochi, sono ancora più entusiasta per il futuro mio e del club".

Obiettivo vincere: "Nutro ancora grandi ambizioni e sono convinto che c'è ancora molto che posso raggiungere nel calcio e questo è il posto perfetto per proseguire il mio viaggio".