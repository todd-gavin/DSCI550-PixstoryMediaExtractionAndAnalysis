Arriva finalmente il primo successo della gestione Blessin per il Genoa e ora i rossoblù vedono di nuovo più vicina la zona salvezza. Dopo sette pareggi consecutivi, il Grifone ha battuto in casa per 1-0 il Torino e si è momentaneamente portato a -3 dal Cagliari quart'ultimo.
Decisiva per la vittoria di stasera la rete di Portanova al 15', alla quale i granata non hanno saputo replicare nonostante l'uomo in più di cui hanno beneficiato dal 24', quando è stato espulso Ostigard. L'occasione più ghiotta per gli uomini di Juric è stata la traversa pizzicata dal colpo di testa di Vojvoda al 35'.