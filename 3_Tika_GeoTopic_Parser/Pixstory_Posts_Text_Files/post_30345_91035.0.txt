Successo del Sassuolo nella 72esima edizione del torneo di Viareggio, la prima disputata dopo i due anni di interruzione dovuti alla pandemia di Covid-19.
I neroverdi hanno battuto 5-3 ai rigori i nigeriani dell'Alex Transfiguration. La partita era terminata 0-0.
La squadra di Lagos, partita dai campi della chiesa locale e divenuta la prima africana a raggiungere la finale del prestigioso torneo, è stata molto sfortunata, colpendo tre pali più quello che durante i rigori è costato la sconfitta.
Per il Sassuolo - nelle cui fila milita Paolo Cannavaro, classe 2004 figlio di Fabio - è il secondo successo dopo quello del 2017, a testimonianza di un vivaio tra i più floridi dell'attuale panorama italiano.