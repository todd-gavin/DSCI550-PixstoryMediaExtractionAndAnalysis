La Ferrari inizia con il piede giusto il fine settimana del GP Australia 2022 sulla rinnovata pista di Melbourne. A comandare la prima sessione di prove libere sul tracciato cittadino dell'Albert Park è infatti Carlos Sainz, autore della miglior prestazione di giornata in 1:19.806. Lo spagnolo della rossa ha rifilato mezzo secondo abbondante al compagno di squadra Charles Leclerc a parità di gomme morbide, in un turno di prove libere dove il monegasco è sembrato cercare più volte confidenza con i limiti della pista rendendosi protagonista di un paio di escursioni senza conseguenze in ghiaia. Seguono le due Red Bull con Sergio Perez e Max 
Verstappen, mentre Hamilton ha chiuso con il settimo tempo. Le prove libere 2 andranno in scena alle 8.00 italiane.

Foto: Instagram f1