L’ex supermodella (chi mai direbbe che non lo è più dato il fisico e la bellezza?) ed ex first lady diventata una raffinata e apprezzata cantautrice ha fatto la sua consueta apparizione sul red carpet del Festival di Cannes come fa ogni anno.
Sorella di Valeria Bruni Tedeschi, che presenterà il suo nuovo film da regista proprio sull cRoisette nei prossimi giorni, ha scelto di farsi vestire dall’amico Hedi Slimane.
Lo stilista direttore creativo di Celine ha per lei realizzato un abito a sottoveste completamente ricoperto da cristalli lilla che fascia perfettamente il fisico statuario della Bruni.
Al collo un collier da sogno con smeraldi, rubini, diamanti e ametiste della maison di ahute joaillerie Bulgari.