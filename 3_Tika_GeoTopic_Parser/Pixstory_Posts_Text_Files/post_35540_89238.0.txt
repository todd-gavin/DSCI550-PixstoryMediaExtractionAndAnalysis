David Beckham è stato autore in questi giorni di un grande gesto per sensibilizzare la popolazione mondiale nei confronti del conflitto armato che ha preso piede in Ucraina dopo l’invasione da parte della Russia. L’ex giocatore ha infatti prestato il suo account di Instagram a una dottoressa di Kharkiv Irina Kondratova, attualmente a capo di un centro perinatale
regionale. La dottoressa ha dunque postato dei video sul lavoro che i professionisti medici stanno facendo nella città ucraine, dopo che queste sono state oggetto dei bombardamenti russi per più di tre settimane. I filmati postati sui social mostrano neonati che vengono curati e un seminterrato dove i pazienti hanno dovuto
essere spostati per sfuggire ai bombardamenti. La dottoressa ha poi scritto: "I primi giorni sono
stati i più difficili. Abbiamo dovuto imparare a
lavorare con i bombardamenti e gli scioperi.  Probabilmente stiamo rischiando la vita, ma non ci pensiamo affatto. Amiamo il nostro lavoro. Ci preoccupiamo, piangiamo, ma nessuno di noi si arrende.”