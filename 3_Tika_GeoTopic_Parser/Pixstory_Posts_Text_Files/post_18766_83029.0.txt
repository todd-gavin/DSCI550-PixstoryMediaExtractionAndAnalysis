Novak Djokovic si avvicina al suo esordio stagionale. Lo farà a Dubai (prima partita contro l'italiano Lorenzo Musetti) dopo aver dovuto saltare gli Australian Open e del pasticcio legato al vaccino. Tornato in patria si è riposato e poi è tornato sul campo ad allenarsi, anche perché con la vittoria in Australia il suo rivale Nadal è salito a 21 Slam vinti in carriera, superando proprio Djokovic (e Federer) fermi a 20.

"Ci sono state molte emozioni dopo il mio ritorno dall’Australia, ho avuto bisogno di un po’ di tempo per riflettere e per riposarmi mentalmente", ha detto Djokovic al sito del torneo di Dubai, "Poi, una volta ripreso, non vedevo l’ora di giocare a tennis e competere. Come mi hanno accolto gli altri giocatori qui a Dubai? Finora qui la maggior parte di quelli che ho visto, non ne ho visto molti, sono stati positivi e accoglienti. Non posso dire che fosse così in Australia. Era un po’ strano. Ma qui va bene finora”.