Terza giornata di gare ai Giochi Olimpici invernali di Pechino, altre grandi soddisfazioni per la spedizione azzurra. La prima medaglia odierna è arrivata nello slalom gigante femminile grazie a Federica Brignone, in grado di centrare il secondo posto e portare dunque a casa l’argento olimpico. Poco dopo è stata Arianna Fontana, già d’argento ieri nello short track misto, a bissare l’oro già vinto quattro anni fa in Corea del Sud: nei 500 metri dello short track femminile, la pattinatrice azzurra si è confermata imbattibile conquistando la decima medaglia olimpica. Un record per l’Italia, condiviso con la mezzofondista Stefania Belmondo, anch’essa a quota 10 ma ovviamente nelle Olimpiadi estive. Infine, gioie anche dalla coppia mista del curling Stefania Costantini e Amos Mosaner, in grado di sconfiggere per 8 a 1 la Svezia e volare in finale: comunque vada l’ultima sfida contro la Norvegia, domani sarà oro o argento.

Foto: coni.it