All'olimpico l'Italia di Kieran Crowley prova a evitare l'ennesimo cucchiaio di legno della sua storia. Dopo la sfortunatissima partita con l'Irlanda, giocata in tredici contro quindici per quasi tutto il match, c'è da riconquistare la faccia e dare un segnale forte. Contro la compagine scozzese scenderanno in campo Edoardo Padovani a estremo, Bruno e Ioane ali con Brex e Marin centri. La mediana sarà composta da Garbisi e Braley. In terza linea con Halafihi e capitan Lamaro giocherà ancora Pettinelli, mentre Ruzza e Cannone saranno la seconda linea. Davanti con Fischetti e Ceccarelli giocherà Nicotera nel ruolo di tallonatore. In panchina Bigi, Nemer, Zilocchi, Sisi, Zuliani, Fusco, Zanon e Capuozzo.