Una sconfitta che ha dell'incredibile ma figlia anche dei crampi che hanno condizionato il tennis del numero due al mondo. Medvedev è stato eliminato ai quarti di finale del torneo di Miami da Hurkacz in due set (7-6 6-3) e perde la possibilità di guadagnare i punti necessari a superare in classifica Djokovic che dunque resta in testa alla classifica Atp.

La partita di Medvedev è stata calante con il passare dei minuti. Colpa, dirà in conferenza stampa il tennista, di crampi "ogni parte del corpo, ero come un pesce su un divano" tanto che durante il match aveva dovuto chiedere l'intervento del medico.

Con la vittoria Hurkcaz accede alla semifinale del torneo che ha già vinto lo scorso anno. Davanti a lui ci sarà il diciottenne Alcaraz, un fenomeno con cui dovrà sudare per arrivare in finale. La fatica potrebbe giocare un ruolo fondamentale: Hurkacz giocherà infatti l'ultimo atto del torneo in doppio e questo potrebbe condizionarlo sulla tenuta fisica.