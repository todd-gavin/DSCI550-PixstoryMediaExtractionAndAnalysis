Dopo aver sfilato a Ischia nel 2021, la collezione Max Mara Resort 2023 è stata presentata nei rigogliosi giardini della Fondazione Calouste Gulbenkian di Lisbona, struttura ricca di opere d'arte.
Tra queste, un dipinto dell'artista Nikias Skapinakis, mostra Natalia Correia, poetessa e attivista sociale del secolo scorso, con altre due donne sedute ai suoi piedi.
E' lei la musa ispiratrice della nuova collezione, una donna straordinaria dall'animo ribelle che ha animato la scena culturale del Portogallo nella prima metà del XX secolo. Basti pensare che la sua "Antologia de Poesia Portuguesa Erotica e Satirica", venne bandita dalle autorità alle quali lei si opponeva.