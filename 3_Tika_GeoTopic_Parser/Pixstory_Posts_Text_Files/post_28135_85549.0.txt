I tifosi italiani possono sorridere per i grandi risultati del weekend del GP Qatar del Motomondiale. In tutte e tre le classi sono infatti risuonate le note dell’Inno di Mameli: in Moto3, a trionfare è stato Andrea Migno, uno dei piloti più esperti della categoria, che ha ottenuto la seconda vittoria in carriera, la prima dopo cinque anni di attesa; in Moto2, a esultare è stato invece Celestino Vietti, al primo successo nella serie cadetta dove ha debuttato nella scorsa stagione. In MotoGP, come già detto, è stato invece Enea Bastianini a trionfare in sella a una moto italiana, la Ducati, gestita da un team italiano, il Gresini Racing. Una vera e propria apoteosi: speriamo sia un buon segnale per il prosieguo della stagione motoristica.

Foto: Instagram motogp