आज़ादी के अमृत महोत्सव के समापन के अवसर पर आयोजित शहीद नमनांजलि कार्यक्रम में दिल्ली प्रांत की त्रैमासिक ई पत्रिका अपाला के प्रथम वार्षिक अंक का विमोचन किया गया । दिल्ली प्रांत की सहकार्यवाहिका विदुषी शर्मा ने बताया कि  अपाला  समिति की सेविकाओं के बीच संवाद और बौद्धिक विमर्श का माध्यम बनी है ।विभिन्न समसामयिक विषयों पर समिति भारतीय समाज और भारतीय दृष्टि से अपना विमर्श साझा करती है । प्रांत में समिति की गतिविधियों को एक साथ एक मंच पर लाने में भी अपाला महत्वपूर्ण भूमिका निभा रही है। वार्षिक अंक में विभिन्न क्षेत्रों में सर्वोच्च स्थानों पर पदासीन महिलाओं के लेखों का संकलन समाहित है । शहीद नमनांजलि कार्यक्रम राष्ट्र सेविका समिति दिल्ली प्रांत ने आयोजित किया । इसमें  सांस्कृति कार्यक्रमों में सुप्रसिद्ध लोक गायिका मालिनी अवस्थी ने अपने गीत संगीत से पूरे सभागार को देश भक्ति के रस में सराबोर कर दिया। जाने माने गीतकार और कवि मनोज मुंतशिर ने अपने काव्य पाठ से नमनांजलि दी । ब्रज क्षेत्र से आए लोक कलाकारों की रास मंडली ने रास नृत्य की सुंदर और आकर्षक प्रस्तुति दी ।समाप्त 