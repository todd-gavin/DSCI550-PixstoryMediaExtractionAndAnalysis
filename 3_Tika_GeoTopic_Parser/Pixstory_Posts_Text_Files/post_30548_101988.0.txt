Ancora un successo per Golden State che espugna il campo di Dallas con il punteggio di 109-100 e si porta sul 3-0 nella serie. I Mavericks avevano bisogno della vittoria per restare aggrappati al sogno della Finale NBA, ma il campo ha dimostrato ancora una volta la superiorità del collettivo dei Warriors. Oltre a uno Steph Curry da 31 punti, 5 rimbalzi e 11 assist, ci sono le ottime prestazioni di Andrew Wiggins (27+11 e una super schiacciata in testa a Luka Doncic), Kaly Thompson (19+7), Kevon Looney (9+12) per citarne solo tre. Dallas invece si è aggrappata ancora a un Doncic da 40+11, ben supportato solo da Jalen Brunson (20+5) e da Spencer Dinwiddie (26 punti). Troppo poco per battere Golden State, quasi sempre avanti nel punteggio.