Marc Marquez si sta concedendo un periodo di vacanza dopo l'operazione al braccio destro, infortunato nella caduta a Jerez de la Frontera nel 2020 e mai perfettamente ripresosi. Lo spagnolo si è portato al mare anche il fisioterapista per proseguire nella riabilitazione anche in questi giorni. Il pilota della Honda ha postato sui social alcune foto, dalle quali si nota molto bene l'enorme cicatrice figlia dell'ultimo intervento chirurgico subito al martoriato arto, durante il quale l'omero è stato stabilizzato dopo aver subito una rotazione di 33 gradi. L'operazione è stata effettuata lo scorso 2 giugno e Marquez spera di riuscire a rientrare entro la fine della stagione 2022.