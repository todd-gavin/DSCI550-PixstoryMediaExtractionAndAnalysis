Il campione del mondo Julien Alaphilippe è finito contro un albero, procurandosi la frattura di due costole, una scapola e uno pneumotorace. Poteva andare peggio, come racconta il suo compagno di nazionale Romain Bardet che è stato il primo ad aiutarlo: "Non respirava, un incubo, non poteva muoversi. Ha colpito violentemente un albero con la schiena". Poi fortunatamente sono arrivati i soccorsi e il francese è ora stabile e sotto osservazione in ospedale a Liegi. La gara è stata vinta dal giovane fiammingo Remco Evanepoel, che ha attaccato sulla Redoute a 29km dall'arrivo. Sul podio con lui Hermans e Van Aert. Il migliore degli italiani è stato Diego Ulissi, 22°.