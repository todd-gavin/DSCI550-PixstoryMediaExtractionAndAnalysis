A Le Castellet Charles Leclerc conferma di non digerire i GP di casa (la località francese non è lontana dalla sua Monte Carlo), e dopo aver condotto con autorità la prima parte di gara, tenendo a bada Verstappen nonostante il DRS del pilota olandese. Poco prima della sosta, però, il ferrarista ha spinto troppo ed è finito a muro in testacoda, lasciando pista libera al rivale della Red Bull. Verstappen ha poi condotto senza problemi fino alla fine e sul podio con lui sono saliti i due della Mercedes, Hamilton e Russell. Quarto Perez, al termine di un bel duello (perso) con il britannico, mentre quinto Carlos Sainz, penalizzato non solo dalla posizione di partenza, ma anche da un paio di errori strategici della Ferrari. Lo spagnolo ha comunque divertito facendo vedere grandissimi sorpassi proprio su Russell e Perez. A punti anche Alonso, Norris, Ocon, Ricciardo e Stroll.