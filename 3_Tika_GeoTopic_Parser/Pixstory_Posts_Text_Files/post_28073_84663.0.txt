Le regole del fair play finanziario, che dovrebbero essere riscritte a breve ed entrare in vigore nei prossimi anni, potrebbero mettere in difficoltà i top club del nostro calcio. Nell’attesa della revisione delle norme, la Uefa ha infatti messo sotto la lente d’ingrandimento i conti delle squadre più importanti d’Europa, trovando ben 30 società che in qualche modo non hanno rispettato i parametri previsti. Per quanto riguarda le italiane, al momento sotto inchiesta ci sono Milan, Inter e Roma, che saranno ascoltati a Nyon tra metà marzo e inizio aprile. Da tenere sotto controllo anche la posizione della Juventus, che potrebbe anche lei ricevere a breve una lettera dal massimo organismo continentale. Sanzioni in arrivo? Secondo quanto riportato da La Gazzetta dello Sport, non sono da escludere possibili meccanismi punitivi, ma è chiaro che il numero di club coinvolti è molto elevato e che, dunque, eventuali penalità e blocchi sul mercato sembrano improbabili.