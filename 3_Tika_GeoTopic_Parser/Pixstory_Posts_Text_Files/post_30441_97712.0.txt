Quattro anticipi della 35esima di giornata si sono giocati quest'oggi. A Cagliari, vittoria in trasferta per il Verona che inguaia sempre di più i sardi, contestati duramente dal proprio pubblico. In vantaggio dopo appena 8' con Barak, gli scaligeri hanno raddoppiato con Caprari poco prima dell'intervallo. Inutile la rete nella ripresa di Joao Pedro. Goleada del Napoli che in casa travolge 6-1 il Sassuolo e spazza via le polemiche per i risultati deludenti delle ultime giornate. Padroni di casa sul 4-0 già nel corso del primo tempo, doppietta per Dries Mertens. L'atteso derby di Genova è invece terminato 1-0 per la Sampdoria, con il Genoa che ha sbagliato il rigore del pareggio allo scadere con Criscito. Sempre più in salita per i rossoblu la rincorsa alla salvezza, mentre i blucerchiati si allontanano dalle zone calde della classifica. Infine, altra goleada in Spezia-Lazio, finita 3-4. Biancocelesti bravi a ribaltare il risultato dopo aver inseguito fino al 3-2 per gli spezzini. Il gol decisivo è stato segnato nei minuti di recupero da Acerbi, nel mirino dei tifosi dopo la sconfitta casalinga con il Milan.

Anticipi 35esima giornata
Cagliari-Verona 1-2
Napoli Sassuolo 6-1
Sampdoria-Genoa 1-0
Spezia-Lazio 3-4