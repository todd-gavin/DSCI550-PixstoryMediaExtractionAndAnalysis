«Gli attori sono dei veri e propri narratori che utilizzano i loro corpi e le loro azioni per dare vita alle parole». Così Miuccia Prada e Patrizio Bertelli commentano la nuova campagna pubblicitaria che vede per protagonista la Hollywood contemporanea.
È ben impressa nella mente di tutti la straordinaria sfilata Fall/Winter 2013 in cui tra i modelli si insinuarono grandi attori come Adrien Brody, William Dafoe e Gary Oldman per citarne alcuni.
L’ultima collezione maschile presentata dal duo Prada-Simons, la Fall/Winter 2022 è stata una sorta di omaggio all’evento nel suo decimo anniversario e in passerella sono tornati amici della maison come Jeff Goldblaum e nuovi volti come Filippo Scotti, protagonista de ‘È stata la mano di Dio’.
Dopo quest’altra sfilata evento il marchio riporta l'attenzione sul potere della narrazione cinematografica di trasformare la finzione in una realtà tangibile e sul potere degli attori.
Così Rami Malek, Damson Idris e il già citato Jeff Goldblaum portano Prada a Hollywood.