L'Europeo femminile in svolgimento in Inghilterra è arrivato al suo atto finale. La partita che deciderà chi solleverà la Coppa si giocherà domani, domenica 31 luglio, a Wembley alle ore 18. Come successo negli ultimi Europei maschili, l'Inghilterra padrona di casa è riuscita ad arrivare in finale: non si giocherà la partita più importante contro l'Italia però (come in quell'occasione) ma contro la Germania.

Le inglesi arrivano alla finale grazie a una larga vittoria contro la Svezia per 4-0 e al miglior attacco della competizione. La Germania invece ci arriva grazie alla vittoria per 2-1 sulla Francia e forte della storia visto che la Coppa l'ha già sollevata, a livello femminile, otto volte. In più le tedesche hanno anche la miglior difesa.

La partita sarà trasmessa in chiaro da Rai2, ma sarà possibile vederla anche su Sky e in streaming su RaiPlay, SkyGo e Now.