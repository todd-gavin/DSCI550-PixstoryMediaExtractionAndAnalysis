Sarà anche quest’anno una staffetta, il Mondiale F1, tra Aston Martin e Mercedes. Le due case 
automobilistiche si alterneranno, come accaduto anche nel 2021, nella fornitura delle Safety Car, le auto di sicurezza che entrano in pista in caso di incidente. I britannici confermano le due “verdone” già viste nella passata stagione, con l’Aston Martin Vantage affiancata e supportata dalla Medical Car (l’auto che ha a bordo un medico specializzato e che interviene in caso di infortunio dei piloti) Aston Martin DBX. Novità, invece, per la Mercedes, che sostituisce entrambe le auto: la Mercedes AMG GT R, in pista dal 2018, lascia il posto alla nuova AMG GT Black Edition, la più potente e cattiva della gamma; la Mercedes AMG C63 S Estate, usata 
come auto medica già dal 2015, viene invece totalmente sostituita dalla nuova Mercedes AMG GT 63 S 4Matic+