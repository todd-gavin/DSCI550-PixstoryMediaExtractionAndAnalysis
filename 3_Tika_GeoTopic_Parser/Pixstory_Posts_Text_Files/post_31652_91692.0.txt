I fossili sono i resti o le tracce di animali o piante che si sono conservati naturalmente. Le loro dimensioni vanno dagli scheletri
di enormi dinosauri a minuscoli resti di piante e animali che possono essere visti solo al microscopio. La maggior parte dei
fossili deriva dalle parti dure di esseri viventi, come conchiglie, ossa, denti o legno. Possono essere costituiti dalle sostanze
chimiche originali, oppure da minerali che hanno sostituito molecola per molecola le sostanze dell'organismo originario.
Animali e piante possono anche essere stati conservati nel carbone, nel bitume, nel ghiaccio e nell'ambra, resina di alberi
antichi. Possono subire il processo di fossilizzazione anche uova, impronte e tane. Lo studio dei fossili, la paleontologia,
ci dimostra che la vita sulla Terra ha avuto origine almeno 3500 milioni di anni fa (m.a.f.). Da allora in poi vi è stata una continua comparsa di nuove specie animali e vegetali. Molte di queste ora sono estinte, ma solamente una minima parte è sopravvissuta sotto forma di fossili. Lo studio di questi ci
offre un'affascinante rappresentazione dell'antica vita sulla Terra. 

Fonte: i fossili, istituto geografico de agostini