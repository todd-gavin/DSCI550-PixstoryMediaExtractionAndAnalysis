La Coppa Italia 2022/23 è scattata con i trentaduesimi di finale, dopo che lo scorso weekend si erano disputate 4 partite del turno preliminare. La prima sorpresa arriva da Lecce dove i padroni di casa, neopromossi in Serie A, si sono fatti sorprendere dal Cittadella. I veneti hanno espugnato lo stadio Via del Mare per 3-2, in un match che ha avuto bisogno dei tempi supplementari dopo l'1-1 registrato al termine dei 90 minuti regolamentari. Decisiva la doppietta di Tounkara. Passano il turno invece Sampdoria e Udinese, seppur con vittorie di misura rispettivamente su Reggina e Feralpisalò, formazione di serie C che nel preliminare aveva eliminato il Sudtirol. Nello scontro tra nobili formazioni di serie B, il Cagliari ha sconfitto 3-2 il Perugia. I trentaduesimi di Coppa Italia proseguono con altri 4 match in programma quotidianamente da oggi a lunedì.