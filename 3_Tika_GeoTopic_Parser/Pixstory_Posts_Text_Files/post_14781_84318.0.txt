Samsung Electronics ha annunciato la serie Galaxy Book2 Pro, la nuova line-up di notebook che include Galaxy Book2 Pro 360, con le funzionalità di S Pen, e Galaxy Book2 Pro, con 5G. Entrambi i prodotti combinano la flessibilità e la versatilità necessarie per le modalità di lavoro e apprendimento attuali, in continua evoluzione, e sono progettati con il DNA mobile di Samsung. Il risultato è un’esperienza PC all’insegna della produttività e della portabilità.
 
“Il nostro obiettivo in Samsung non è solo dare vita alla mobile technology, ma anche fornire agli utenti esperienze uniche, in grado di esaltare la loro vita quotidiana”, ha spiegato Hark-sang Kim, Executive Vice President & Head of New Computing R&D Team of Mobile eXperience Business di Samsung Electronics. “Come parte di questo obiettivo, stiamo immaginando in maniera nuova i PC. Grazie alle funzioni senza soluzione di continuità dei dispositivi Galaxy e alla sicurezza in mobilità, gli utenti possono accedere più facilmente all’ufficio del futuro”
Sempre più studenti e professionisti si approcciano al lavoro da remoto o ad ambienti di lavoro ibrido: per questo la salvaguardia dei loro dati, delle loro identità e privacy resta una priorità molto importante per Samsung. Per proteggere ulteriormente gli utenti, la serie Galaxy Book2 Pro è la prima line-up di PC consumer a integrare i requisiti di PC secured-core espressi da Microsoft. Progettati in prima battuta per PC industriali in settori con ampia sicurezza, come finanza, salute e affari governativi, il progetto PC secured-core della serie Galaxy Book2 Pro offre un avanzato livello di protezione su Windows 11 e include hardware, software e firmware fortemente integrati, per rafforzare la protezione contro potenziali cyber attacchi. Ora, ogni utente può apprezzare una sicurezza avanzata, così da lavorare in tranquillità. Con una durata della batteria fino a 21 ore, i consumatori possono trascorrere una giornata in mobilità senza doversi avvicinare a una presa di corrente. 
 
La potenza definitiva, per fare di più
La serie Galaxy Book2 Pro include gli ultimi processori Intel® Core™ di 12esima generazione, che consentono agli utenti di lavorare, partecipare a video call e giocare, in modo fluido e efficace.