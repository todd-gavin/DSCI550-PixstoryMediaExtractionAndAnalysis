Le classiche del Nord iniziano con un risultato storico: nella Gent-Wevelgem trionfa Biniam Girmay che firma così il primo successo di un ciclista africano in una delle gare caratteristiche della primavera.
L'eritreo ha vinto con autorità lo sprint a ranghi ridotti con cui si è decisa la corsa di oggi, dopo che l'attacco di Wout Van Aert - uno dei favoriti della vigilia - sulla salita del Kemmelberg era stato neutralizzato nella successiva discesa.
Alle spalle di Girmay si sono piazzati Christophe Laporte e Dries Van Gestel.