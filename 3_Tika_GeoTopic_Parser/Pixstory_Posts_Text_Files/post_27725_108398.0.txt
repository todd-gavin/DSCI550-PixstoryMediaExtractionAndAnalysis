Alzi la mano chi si è accorto che Matteo Berrettini è rimasto fermo per tre mesi dopo l’operazione alla mano. Il tennista romano, fresco di vittoria nel torneo ATP di Stoccarda, adesso è di nuovo re del Queen’s per la seconda volta consecutiva in carriera. Il talento azzurro si conferma un fattore sull’erba battendo in finale il serbo Filip Krajinovic, numero 48 al mondo, in due set, 7-5 6-4. Di certo un bel segnale in vista del ben più prestigioso torneo di Wimbledon, che comincerà nei prossimi giorni sempre a Londra. 

Foto: Instagram matberrettini