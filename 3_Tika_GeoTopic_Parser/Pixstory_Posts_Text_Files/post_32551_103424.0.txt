L'ha rifatto! Come due anni fa, Martina Trevisan approda ai quarti di finale del Roland Garros, il più prestigioso torneo su terra rossa del mondo, ma a differenza della precedente occasione, stavolta potrà sognare ancora più in grande. In un grande stato di forma, la Trevisan - reduce dal successo di Rabat - ha superato 7-6 7-5 la russa Sasnovich e ora se la dovrà vedere nei quarti con la canadese Fernandez, n.17 del tabellone, che ha superato l'americana Ansimova  6-3 4-6 6-3. Qualificate ai quarti anche le due americane Gauff (6-4 6-0 sulla Mertens) e Stephens (6-2 6-0 sula Teichmann). Nel tabellone maschile Djokovic passeggia con un terraiolo come l'argentino Schwartzman e lo asfalta 6-1 6-3 6-3. Pochi problemi anche per Zverev, che supera Zapata-Miralles per 7-6 7-5 6-3, e per Alcaraz, che batte il russo Khachanov per 6-1 6-4 6-4. Qualche problema in più lo ha avuto, invece, Rafael Nadal, che ha bisogno di 5 set per superare il canadese Auger-Aliassime per 3-6 6-3 6-2 3-6 6-3 e guadagnarsi il quarto contro l'eterno rivale Dkojovic.