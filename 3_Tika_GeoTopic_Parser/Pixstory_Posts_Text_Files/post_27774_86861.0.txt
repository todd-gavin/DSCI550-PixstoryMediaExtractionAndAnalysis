Si è chiuso il sabato degli anticipi della 29esima giornata del campionato di calcio di Serie A, con quattro match in cui non sono mancati gol e sorprese. Tutto relativamente semplice per le big Juventus (impegnata questa settimana nel match di ritorno degli ottavi di finale di Champions League) e Milan, in grado di 
mantenere la vetta della classifica a prescindere dal risultato delle rivali in campo domani: i rossoneri hanno infatti sconfitto per 1 a 0 l’Empoli a San Siro grazie al gol di Kalulu al 19esimo, mentre la Signora ha espugnato 
Marassi battendo per 3 a 1 la Sampdoria, con l’autorete di Yoshida e la doppietta di Morata a cui ha rispostoall’84esimo Sabiri. In ottica salvezza, vero e proprio colpaccio per lo Spezia, che ha battuto 2 a 0 il Cagliari in casa con Erlic e Manaj, mentre l’altra sfida delle 15.00 tra Salernitana e Sassuolo si è chiusa con il risultato di 2 a 2.

Foto: Instagram juventus