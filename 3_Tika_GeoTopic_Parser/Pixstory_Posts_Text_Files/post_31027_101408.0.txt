Dopo la sconfitta in gara 1, Boston ritrova Marcus Smart e Al Horford e domina gara 2 della Finale di Conference contro Miami, vincendo con il punteggio di 128-102. Per gli Heat è la prima sconfitta casalinga in questi playoff. Partita indirizzata fin dal primo quarto, chiuso a +11, e di fatto decisa già all'intervallo, con i Celtics avanti 70-45. Jayson Tatum è stato il miglior marcatore con 27 punti, Smart ha sfiorato la tripla doppia con 24 punti, 9 rimbalzi e 12 assist. Tra i padroni di casa, in apprensione per un infortunio al ginocchio ancora da valutare per PJ Tucker, 29 punti del solito Jimmy Butler, ma troppo poco dal resto del roster.