Il Giro delle Fiandre he regalato grandi emozioni, con un finale thriller che ha premiato il talento di Mathieu Van der Poel.
L'olandese era stato l'unico a resistere agli scatti di Tadej Pogacar sugli ultimi terribili muri della classica del Nord e in particolare sull'Oude Kwaremont: i due si sono presentati all'ultimo chilometro con una ventina di secondi di vantaggio su un'altra coppia composta da Dylan van Baarle e Valentin Madouas. È qui che Van der Poele, già vincitore nel 2020, ha realizzato il suo capolavoro, controllando in surplace la posizione di Pogacar che gli restava in scia fino a lanciare la volata negli ultimi 300 m, quando anche gli inseguitori si erano ormai agganciati sopraggiungendo a velocità superiore. L'olandese è partito mantenendo la prima posizione, mentre Pogacar è rimasto chiuso da van Baarle e ha terminato addirittura giù dal podio, non nascondendo la sua rabbia, mentre Madouas si è piazzato terzo.
Una curiosità: mentre si svolgeva la volata, un uomo è entrato sul percorso con un messaggio sulla t-shirt per sensibilizzare sulla lotta sl cambiamento climatico.