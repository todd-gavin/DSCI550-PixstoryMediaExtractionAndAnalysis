La Ferrari guadagna la pole position in Bahrain. E' la prima volta che capita in un gran premio inaugurale della stagione da 15 anni a questa parte. All'epoca fu Kimi Raikkonen sul circuito australiano, oggi è toccato a Charles Leclerc far registrare il tempo migliore (1:30:558). Secondo, e quindi al suo fianco nella griglia di partenza, il campione del mondo Max Verstappen su Red Bull (1:30:681). Dietro i due l'altro Ferrarista, staccato di soli 6 millesimi dalla prima fila. A completare la seconda fila l'altra Red Bull guidata da Sergio Perez.

Se nelle libere Russel (nono) aveva fatto meglio del compagno di squadra Hamilton (quinto), nelle qualifiche è il sette volte campione del mondo a posizionarsi prima dell'inglese. Dietro Hamilton si è posizionato Bottas su Alfa Romeo e, a seguire, Magnussen su Haas, Alonso su Alpine, Russel e Gasly su Alpha Tauri. Quest'ultimo, nella prima sessione di prove libere, era arrivato davanti a tutti.