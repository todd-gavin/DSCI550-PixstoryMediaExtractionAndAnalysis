Nikita Mazepin è in procinto di tornare a correre. Ricorderete che, in seguito all’invasione dell’Ucraina da parte della Russia, il giovane pilota moscovita è stato licenziato dalla Haas F1. Incassata l’impossibilità di correre a livello internazionale, il ragazzo classe 1999 ha creato l’associazione “We Compete as One”, per finanziare la carriera sportiva degli atleti russi e bielorussi esclusi dalle competizioni, dichiarando di voler restare in forma nell’attesa di riprendere al più presto la propria strada in Formula 1. E, in effetti, aspettando di tempi migliori (e di pace), Nikita ricomincerà a correre sulle strade del suo Paese. Secondo quanto riporta l’agenzia di stampa Tass, per Mazepin si apriranno le porte del Silk Way Rally, un rally raid in stile Dakar che 
si disputa sul percorso della Via della Seta: sarà uno dei partecipanti della gara, che si terrà per una decina di giorni nel mese di luglio, nella categoria Quad.

Foto: Haas F1 Team