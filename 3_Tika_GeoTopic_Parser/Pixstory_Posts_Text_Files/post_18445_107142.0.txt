Stefano Tacconi lascia l'ospedale. La bella notizia la dà il figlio Andrea che ha comunicato che da oggi il padre sarà trasferito in una struttura riabilitativa per proseguire il percorso di guarigione.

"Grande giorno, finalmente papà lascerà l’ospedale per andare in un centro riabilitativo, sarà ancora lunga ma la partita più importante della sua vita la sta vincendo. Una forza della natura".

Sono passati due mesi dal terribile malore che ha colpito l'ex portiere della Juventus e della Nazionale. Un'emorragia cerebrale da rottura di aneurisma che lo aveva colpito mentre si trovava ad Asti, città in cui aveva partecipato a un evento benefico. La mattina dopo il malore e il ricovero presso l'ospedale di Alessandria. Ora è pronto per la "fase 2".