गपशप 

धवन शहर में,मनीष पंजाब में सक्रिय 

शहर के नेता भावी राजनीति को देखते हुए सक्रिय हो गए हैं।पूर्व केंद्रीय मंत्री हरमोहन धवन के बेटे विक्रम धवन अब पार्टी में ज्यादा सक्रिय हो गए हैं।ऐसे मे वह पहली बार जीते आप पार्षदों और कार्यकर्ताओं के साथ जुड़कर अपनी राजनीति को बढ़ा रहे हैं।इस बार सदन की बैठक में वह पार्षदों की कारगुजारी देखने के लिए नगर निगम पहुंचे और दर्शकदीर्घा में बैठे।पूर्व केंद्रीय मंत्री हरमोहन धवन भी अब अपने बेटे विक्रम धवन को आगे बढ़ा रहे हैं।ऐसे में कई उनके समर्थक गपशप करते हुए विक्रम धवन को अगले लोकसभा का भावी दावेदार के तौर पर भी चर्चा कर रहे हैं।वहीं दूसरी ओर कांग्रेस नेता एवं पूर्व केंद्रीय मंत्री पवन बंसल के बेटे मनीष बंसल अब चंडीगढ़ की नहीं बल्कि पंजाब की राजनीति में ज्यादा सक्रियता दिखा रहे हैं।वह इस बार पंजाब की बरनाला सीट से चुनाव लड़े। चुनाव हारने के बावजूद वह बरनाला जाकर वहां के लोगों के निरंतर संपर्क कर रहे हैं।पंजाब की राजनीति कार्यक्रम में शामिल होने और वहां के मुद्दों को भी इंटरनेट मीडिया में शेयर कर रहे हैं।जबकि उनकी पार्टी के कई नेता पंजाब में चुनाव हारने के बाद कह रहे थे कि अब मनीष बंसल चंडीगढ़ से लोकसभा चुनाव की तैयारी में जुट जाएंगे लेकिन उनकी पंजाब की राजनीति में सक्रियता देखकर अब ऐसा नहीं लगता है।जबकि मनीष बंसल के शहर में भी कई नेता करीबी समर्थक है। 

जूली जूली पर ढ़ीगरा दपंति ने किया डांस 
आप पार्षद दल के नेता योगेश ढ़ीगरा जहां सदन की बैठक में विपक्ष की भूमिका निभाते हुए भाजपा के खिलाफ मोर्चा खोलते हैं वहीं नगर निगम के स्थापना दिवस पर उन्होंने सेक्टर-18 के टैगोर थियेटर में सांस्कृतिक कार्यक्रम में भाग लेकर सबको हैरान किया।ढ़ीगरा ने भांगड़ा और स्वच्छता में आयोजित प्ले में भाग लिया।इसके साथ साथ जूली जूली बालीवुड गाने पर अपनी पत्नी के साथ डांस किया।जिस पर उन्होंने खूब वाहावाही लूटी।इस कार्यक्रम में और किसी भी पार्षद ने कोई प्रस्तुति नहीं दी।योगेश ढ़ीगरा पर दूसरे दलों के नेताओं की भी नजर रहती है क्योंकि वह पहली बार तो चुनाव जीते हैं लेकिन वह उस वार्ड से चुनाव जीते हैं जो कि भाजपा का गढ़ माना जाता था।