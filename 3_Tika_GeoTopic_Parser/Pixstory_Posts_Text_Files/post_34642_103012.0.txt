E' iniziato nel migliore dei modi il settimo gran premio dell'anno per la Ferrari. Nella prima sessione di prove libere a Monaco il più veloce è stato Leclerc con un tempo di 1'14"531. Come sempre al testa a testa con la Ferrari c'è stata la Redbull, con Verstappen questa volta arrivato quarto, mentre il suo compagno di squadra Perez ha fatto registrare il secondo tempo, a soli 39 millesimi da Leclerc. Subito dietro la prima Redbull è arrivata la seconda Ferrari con Sainz.

Dietro i quattro di Ferrari e Red Bull sono arrivati Norris della McLaren, Gasly dell'Alpha Tauri e Ricciardo sempre della Mclaren. Male Hamilton - solo il decimo tempo - che però si è a lungo lamentato per i saltellamenti della sua Mercedes. Il suo compagno di team Russel è andato ancora una volta meglio, facendo l'ottavo tempo. Nono tempo per Vettel con l'Aston Martin.

Non ha praticamente fatto nemmeno un giro Bottas dell'Alpha Tauri per problemi di affidabilità dell'auto, mentre Mick Schumacher si è fermato dopo 12 giri, provocando una bandiera rossa, a causa di un guasto all’MGU-K della sua Haas.