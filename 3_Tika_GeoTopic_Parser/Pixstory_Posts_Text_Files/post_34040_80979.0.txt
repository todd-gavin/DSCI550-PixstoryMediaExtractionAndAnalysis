Secondo Sport, Gareth Bale starebbe preparando un clamoroso ritorno al Tottenham in Inghilterra.

L’ala gallese del Real Madrid, rimasto fuori per molto tempo a causa di infortuni e una condizione fisica non ottimale, avrebbe già un accordo con gli Spurs per approdare poi al termine dell’attuale stagione. 

Il contratto di Bale con i Blancos scadrà, infatti, nel prossimo giugno e per questo motivo il classe ‘89 avrebbe già preso una decisione per il suo futuro. Intanto, il tecnico del Real Madrid Carlo Ancelotti nella conferenza stampa post-partita di oggi ha detto: “Bale è tornato bene in campo a distanza di sei mesi dall’ultima volta. Gli abbiamo chiesto delle cose e le ha eseguite. Nel secondo tempo ha avuto anche qualche occasione ma è stato sfortunato”. 

Crediti foto: goal.com