Al termine del match, Igor Tudor, in conferenza stampa, ha analizzato la vittoria per 3-1 del suo Hellas Verona contro il Venezia: 
“Avremmo meritato di stravincere questa partita, anche con qualche gol in più. Loro sono durati per mezz'ora alla nostra intensità, noi novanta. Quando c'era da stare dentro la partita non c'eravamo. Non hanno creato occasioni, se non su calcio piazzato. Faccio i complimenti ai ragazzi, mi dicono che siamo salvi, ci devo credere. Ora mi auguro di vincere più partite possibili. A Firenze bisogna provare a vincere, così come con il Napoli. Dobbiamo basarci sulle prestazioni, anche perché le ultime partite sono sempre molto difficili, tutti lottano per qualcosa. Sembra che siamo in una via di mezzo, ma non è così: voglio vincere anche quando gioco a carte con mia figlia. Io ci sono, ma penso anche i giocatori. Credo che non ci saranno problemi e non ci siederemo, lavoreremo allo stesso modo. Poi vedremo cosa raccoglieremo. Ci saranno belle partite, con squadre in lotta per lo Scudetto: questo è uno stimolo in più. Affrontare queste squadre in un momento così è positivo, perché vuoi sicuramente vincere. Non abbiamo sbagliato nessuna partita con le big. Oggi è stata questione anche di mentalità, se prendi gol diventa una partita diversa. Mi è piaciuto il fatto che fossero tutti dentro. Loro sono bravi, corrono tanto, ma poi noi siamo usciti, perché eravamo più bravi".