I leader di mercato nel settore della telefonia non soddisfano le aspettative dei propri clienti. Netflix e Disney+ si aggiudicano il titolo di Provider consigliati per la streaming tv. 1/4 degli intervistati non è soddisfatto del servizio clienti del proprio operatore (considerando ogni categoria). Lo smartphone, la telefonia fissa, una buona connessione a internet e le streaming tv hanno assunto un ruolo sempre più importante e centrale nella vita quotidiana dei consumatori. Al giorno d’oggi questi servizi sono indispensabili per ognuno di noi ma, talvolta, scegliere il provider migliore può essere complicato. Altroconsumo, con la consueta indagine annuale sulla soddisfazione per i fornitori di servizi di telecomunicazione, svela quali sono i provider che soddisfano maggiormente i propri clienti per quanto riguarda la telefonia mobile, quella fissa, la connessione a internet e la streaming tv.