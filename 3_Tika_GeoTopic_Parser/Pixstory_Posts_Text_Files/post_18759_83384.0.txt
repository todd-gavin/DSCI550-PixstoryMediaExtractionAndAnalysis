Christian Eriksen è tornato a giocare, seppur in amichevole. Lo ha fatto con il suo nuovo club, il Brentford, che ha sfidato gli scozzesi dei Rangers. Il giocatore danese ex Inter ha disputato 78 minuti apparendo già in buone condizioni fisiche e atletiche. Ha anche sfornato due assist.

La buona prestazione, a pochi mesi dal problema cardiaco patito ad Euro 2020, potrebbe convincere il tecnico del Brentford a convocarlo già per la prossima partita di Premier League contro il Newcastle. I giornali inglesi ipotizzano che questo possa avvenire.