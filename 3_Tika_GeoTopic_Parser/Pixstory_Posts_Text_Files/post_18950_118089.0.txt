Firenze e Napoli sono le due città scelte dal circuito internazionale del tennis per ospitare due nuovi tornei Atp 250 nel mese di ottobre su cemento. Una scelta dettata dal fatto che, a causa del Covid, sono stati cancellati quattro tornei in Cina: il Master 1000 di Shanghai e quelli di Pechino, Chengdu e Zhuhai.

I due tornei prenderanno il via da ottobre: a Firenze, città in cui dal 1973 al 1998 si è svolto l'Open, si giocherà dal 10 al 16 al chiuso. La settimana dopo l'attenzione si sposta a Napoli, all'aperto, e sarà un'anteprima assoluta per la città Campana.

"Il fatto che l’ATP abbia assegnato alla FIT l’organizzazione di ben due tornei rappresenta un ulteriore riconoscimento delle capacità organizzative della nostra Federazione", ha detto entusiasta il presidente della Federazione Italiana Tennis Biraghi.

Firenze e Napoli si aggiungono a Roma, Torino e Milano, città che ospitano rispettivamente gli Internazionali d'Italia, le Atp Finals e la Next Gen.