Si sono chiuse oggi le Paralimpiadi di Pechino 2022. La cerimonia di chiusura ha visto il passaggio di testimone tra la Cina e l'Italia, che ospiterà la prossima edizione del 2026. Per gli azzurri quella di Pechino è stata una paralimpiade molto positiva, chiusa con due ori, tre argenti e due bronzi. Protagonisti in particolare Giacomo Bertagnolli e la sua guida Andrea Ravelli, i quali nello sci alpino hanno conquistato due ori e due argenti nella categoria Vision Impaired.
L'Italia ha così migliorato il bilancio di 5 medaglie della precedente edizione del 2018, giungendo undicesima in un medagliere dominato dai padroni di casa della Cina e che ha visto piazzarsi al secondo posto l'Ucraina, risultato particolarmente significativo in queste settimane che vedono il paese europeo al centro di una drammatica guerra.