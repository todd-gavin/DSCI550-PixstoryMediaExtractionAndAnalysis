Nella consueta conferenza pre gara ai microfoni dell’emittente televisiva DAZN il Direttore Sportivo del Torino Davide Vagnati ha parlato del rinnovo del capitano granata, riferendo della possibilità di arrivare ad un accordo dopo lo stand by di questi mesi: "Rinnovo Belotti? C'è uno spiraglio. La cosa migliore adesso è
parlarne il meno possibile. Vedremo verso la fine
della stagione cosa succederà.” Ricordiamo che il Gallo è in scadenza il prossimo giugno e fa gola a tante squadre di Serie A. Il lungo infortunio che lo ha tenuto lontano dai campi di gioco per diversi mesi sembra ormai rientrato del tutto. Inoltre il centravanti bergamasco ha dimostrato di poter essere ancora decisivo con i suoi gol. È andato infatti a segno anche nella odierna gara casalinga persa per 1-2 contro il Cagliari di Walter Mazzarri.