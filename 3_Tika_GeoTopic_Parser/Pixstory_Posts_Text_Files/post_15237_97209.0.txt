Dopo il successo de Il Condominio, arriva in libreria CONDOMINIO, ADDIO!, il nuovo romanzo di ENRICA BONACCORTI in uscita oggi, giovedì 28 aprile, per Baldini+Castoldi (euro 17,00 - pagine 160).

 

Enrica Bonaccorti firma un nuovo romanzo ironico, imprevedibile, al tempo stesso leggero e drammatico, una lettura sorprendente in cui ritroviamo nuovamente Cico, l’originale protagonista del precedente romanzo di Enrica, Il condominio (2019, Baldini+Castoldi). In Condominio, addio!, un romanzo delizioso e imprevedibile, tra attacchi di “fantasticheria”, incontri dettati dal destino e scoperte disarmanti, l’imperturbabile Cico, misantropo dal cuore d’oro, sembra ora disposto a cambiare non solo l’indirizzo di casa.  

 

Questo il commento di Enrica Bonaccorti: «Io mi sono divertita tanto a scriverlo questo libro, spero anche voi a leggermi! Se conoscete già Cico sapete che con tutto il suo cinismo, è un portatore sano di allegria. E quanto ce n’è bisogno, in questi e in tutti i tempi! Buona lettura e buon divertimento, vi assicuro che siete in buona compagnia!»