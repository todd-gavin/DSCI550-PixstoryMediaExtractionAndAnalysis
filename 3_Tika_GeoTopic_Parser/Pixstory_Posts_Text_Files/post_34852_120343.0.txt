In tournee negli Stati Uniti, alcuni giocatori della Juventus hanno approfittato di un pomeriggio di riposo per andare a "trovare" il compagno di mille battaglie, l'ultimo capitano prima di Bonucci, l'instancabile Giorgio Chiellini che a Los Angeles - con la sua nuova squadra - ha già iniziato il campionato. Una sorpresa per il difensore che, forse per far vedere ai suoi ex compagni che ha ancora qualcosa da dire, ha anche colpito un palo con un tiro da fuori area, non certo una sua specialità.

Sotto gli occhi dei giocatori della Juve - tra cui Bonucci, Fagioli, Alex Sandro e anche la stella appena arrivata Di Maria - il Los Angeles ha vinto 2-1 e ha visto l'esordio da titolare di Gareth Bale, un altro che il calcio europeo lo conosce benissimo. Chiellini ha poi fatto fare il giro ai suoi vecchi compagni di squadra, che hanno fatto un selfie con i Daft Punk in borghese e una foto insieme a Re Giorgio con i tifosi dei LA sullo sfondo.