Il divorzio ormai è ufficiale. Secondo il Corriere dello Sport il centrocampista del Napoli Fabian Ruiz è pronto a partire verso il Psg, squadra con cui dovrebbe firmare già nelle prossime ore, probabilmente nella giornata di lunedì. Un addio già scritto che porta nelle casse azzurre 22 milioni di euro più 2 di bonus, cifra che sarebbe potuta essere superiore ma con la chiusura del calciomercato dietro l'angolo e la volontà di Fabian Ruiz non si è andati oltre.

Nella trattativa rientra anche il portiere attualmente del Paris Saint Germain Keylor Navas. Per vederlo a Napoli bisognerà aspettare qualche giorno in più ma non dovrebbero esserci problemi. Sarà lui il portiere titolare del Napoli.