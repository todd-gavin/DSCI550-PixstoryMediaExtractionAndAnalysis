In gara-2 della finale scudetto del campionato maschile di pallavolo tra Lube Civitanova e Sir Perugia, arriva la netta affermazione per 3-0 dei marchigiani (25-21 29-27 26-22) che sentono il profumo del settimo scudetto (sarebbe ilt erzo consecutivo). Simon (16 punti), Yant (13) e Lucarelli (11) sono stati i trascinatori della compagine allenata da Chicco Blengini. In ombra Zaytsev (6 punti, 4 su servizio). Lato Perugia si contano 17 punti di Rychlicki. Nella finale femminile la situazione è invece di 1-1 tra Conegliano e Monza, con la squadra veneta che è risorta dallo 0-2 grazie a una strepitosa Paola Egonu che con 29 punti (aiutata da Plummer e Sylla soprattutto) ha trascinato il suo team dall'orlo del baratro al tripudio.