Si dice comunemente che la filosofia è nata in Grecia e, infondo, quest'affermazione può essere ancora ritenuta valida: «L’eredità lasciata dalla Grecia alla filosofia occidentale ha scritto Bernard Williams è la filosofia occidentale". Ma da questa constatazione si apre anche una serie di questioni che rivelano tutta la complessità del problema. A partire dalla domanda fondamentale: se pure è vero che la 'filosofia' nasce in Grecia, che cosa bisogna intendere per 'filosofia"? Quali caratteristiche specifiche la connotano in quanto tale rispetto ad altre forme culturali precedenti o contemporanee a essa? Una vecchia tesi di alcuni storici della filosofia che si erano occupati dei rapporti tra la cultura e la speculazione orientali e la filosofia e la scienza greche era che, mentre l'Oriente aveva prodotto civiltà esclusivamente 'materiali', in cui predominavano gli aspetti tecnici, la Grecia invece avrebbe operato un totale rivoluzionamento dei modi di pensare tradizionali, compiendo il 'salto' verso un tipo di civiltà 'spirituale" in cui predominano la speculazione disinteressata e la pura teoria: queste sarebbero, infatti, le caratteristiche proprie della scienza e della filosofia. È questa la tesi del 'miracolo greco") Una tesi che trovava in tondo un suo antecedente storico proprio nella cultura greca: il grande filosofo Platone, nel IV secolo a.C., aveva distinto proprio in tal modo i Greci dagli altri popoli, basandosi su una classificazione del loro carattere naturale e delle loro indoli. Per Platone gli Egiziani e i Fenici hanno un animo philochrêmaton, cioè attaccato alle ricchezze e agli interessi più materiali della vita; i Traci e gli Sciti hanno un animo thymoeides, cioè irascibile, facile preda delle passioni; mentre solo i Greci hanno un animo philomathes, cioè disposto alla coscienza intellettuale.
Fonte: Giulia Civita