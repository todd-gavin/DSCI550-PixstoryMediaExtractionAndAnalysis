Tamberi rischia il Mondiale di atletica? La domanda, purtroppo, è lecita visto che nelle ultime ore il campione olimpico di salto in alto è stato visitato da un famoso dottore - Hans-Wilhelm Mueller-Wohlfahrt - che, in passato ha visitato sia Usain Bolt che altri campioni dello sport. Tamberi deve risolvere - in fretta - un problema alla gamba di stacco, un gaio muscolare tra il sartorio e il quadricipite.

A meno di due settimane dall'inizio dei campionati del mondo a Eugene la preoccupazione c'è. Tamberi stesso ha detto che sta girando "il mondo" per cercare "in tutti i modi di risolvere questo maledetto dolore". Solo così potrà essere al meglio negli Usa e tentare di vincere l'unica medaglia che manca nel suo palmares.