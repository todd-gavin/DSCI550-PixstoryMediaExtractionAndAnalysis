Quella di Erin Jackson, primo oro nei Giochi invernali per un'afroamericana, è la classica favola olimpica. Ai Trials americani per qualificarsi ai Giochi, Erin era caduta e rischiava di dire addio ai sogni di gloria, ma Brittany Bowe (ieri 16° e comunque in gara grazie a una riallocazione delle quote), la sua miglior amica, che invece aveva strappato il biglietto per Pechino, le ha lasciato il posto: e lei l’ha ringraziata vincendo l’oro dei 500 in pista lunga di pattinaggio velocità, un risultato ancor più clamoroso sei si pensa che la Jackson ha indossato i pattini da ghiaccio per la prima volta solo sei anni fa.