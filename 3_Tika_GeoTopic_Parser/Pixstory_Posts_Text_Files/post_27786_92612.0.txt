Dopo essere rimasto a piedi per un problema al motore della sua Aston Martin-Mercedes nel corso delle prime prove libere del GP Australia, Sebastian Vettel è stato protagonista di un curioso siparietto: dopo la fine della sessione, il tedesco si è fatto prestare uno scooter da uno dei commissari di percorso scegliendo di rientrare ai box non – come accade di solito – attraverso le stradine di servizio, ma direttamente dalla pista, salutando i tifosi in visibilio. Una bravata che gli è costata una multa di 5.000€ da parte della Fia: Seb non era 
stato infatti autorizzato a entrare in circuito.