Secondo quanto riferito dal quotidiano "Il Resto del Carlino" la stagione di Roberto Soriano potrebbe essere finita. Il centrocampista del Bologna ha infatti riportato una microfrattura al mignolo del piede destro durante la partita con il Milan. In un primo momento quello ricevuto dal giocatore rossoblu sembrava solo un semplice pestone e invece i successivi esami strumentali hanno rivelato che l'entità del problema è ben più seria. Lo staff medico del Bologna deve ora decidere come procedere. La prima opzione vede il giocatore sottoporsi ad un’operazione chirurgica, ma in questo caso il suo campionato potrà considerarsi concluso.