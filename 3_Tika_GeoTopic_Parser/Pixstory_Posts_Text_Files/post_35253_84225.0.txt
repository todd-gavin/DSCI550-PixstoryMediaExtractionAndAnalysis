Il Cholito Simeone con la tripletta odierna rifilata al Venezia è diventato il calciatore argentino ad
aver segnato il maggior numero di gol nei cinque
maggiori campionati europei. Meglio anche di un campione come Lionel Messi, quest’anno al PSG, che invece di reti ne ha messe a segno solo 2 in Ligue 1 e altre 5 in Champions League. Simeone è davanti per ora anche a Lautaro Martinez, che è fermo a 11 centri in Serie A, e a Paulo Dybala, a quota 7 reti con la maglia della Juventus. A fine gara il Cholito non ha nascosto l'emozione per
la sua tripletta personale dopo un periodo non facile che lo ha visto a secco di gol per ben 8 partite consecutive.