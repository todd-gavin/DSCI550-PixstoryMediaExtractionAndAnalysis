Non comincia bene il Masters 1000 di Miami per i colori italiani, il torneo della Florida, che lo scorso anno ha visto tra i finalisti Jannik Sinner, è subito amaro per due dei più quotati tennisti azzurri. Matteo Berrettini ha rinunciato al suo match per un infortunio al polso, mentre Lorenzo Musetti ha perso in due set 7-5 7-6 con l'australiano Alexei Popyrin nel primo turno. Bene invece Fabio Fognini contro il giapponese Taro Daniel, battuto in tre set 6-7 6-2 7-6 nei 32mi di finale, e Jannik Sinner, che ha faticato tre set per eliminare il finlandese Ruusuvuori. Oggi in campo anche Lorenzo Sonego contro l'americano Kudla. Nel tabellone femminile del torneo WTA bravissima l'azzurra Lucia Bronzetti, che battendo Stephanie Vogele 6-2 6-1 si è qualificata ai sedicesimi di finale, ed entrerà lunedì nella top 100 in classifica.