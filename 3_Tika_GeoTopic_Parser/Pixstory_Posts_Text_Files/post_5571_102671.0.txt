चित्रकूट के आदिवासी परिवारों के लिए महुआ भगवान से कम नहीं है. महुआ पेट की रोटी भी है, जीवनश्रेणी भी है, और अपने बच्चों के परवरिश का स्त्रोत भी है. वैसे तो आम तौर पर महुआ का सीजन होली के बाद एक महीने तक चलता है, लेकिन इस बार गर्मी के जल्दी आने की वजह से महुआ का सीजन सिर्फ 15 दिन के लिए रहा है. इस तरह महुआ को बीनने का समय घट जाने से आदिवासी परिवारों को आर्थिक और खाद्य असुरक्षा के बारे में चिंता करना पड़ रहा है. साल भर परिवारों के पेट भरने वाले इस मौसमी फल का उत्पाद भी इस साल गिर गया है. जिले की किशोरी ने बताया कि उन्होंने पिछले साल दो क्विंटल महुआ बीनकर साल भर काम चलाया था, लेकिन इस साल 50 किलो भी मुश्किल से मिल पाए है. 

हमें तो महुआ बीनने का काम सच में सबसे मुश्किल लगा. और इस काम को महिलाएं ही करती है. सुबह 4 बजे उठकर दोपहर के 12 बजे तक महुआ के टपकने का इंतजार करती है, वो भी बिना कुछ खाये-पीये. फिर महुआ छाँटती है, घंटों-घंटो तक अपने एड़ियों पर बैठकर. फिर महुआ को घर लेकर जाकर अलग अलग तरह की चीज़े बनाकर मार्किट बेचने भी लेकर जाती है. इस साल सीजन छोटा होने की वजह से धान की कटाई भी इसी समय शुरू होगयी है, इसलिए महिलाओं के साथ साथ उनके पुरे परिवार, बच्चे और बूढ़े भी महुआ बीनने निकल आये है. 

इस समय देखा जाए तो महिलाएं घर का सारा काम कर रही हैं. घर के जानवरों को संभाल रही है. महुआ बीन रही है और खेती किसानी का भी काम कर रही है. लेकिन इस काम का दर्जा और वैल्यू दोनों ही नहीं मिल रहे है. किशोरी ने बताया कि एक क्विंटल महुआ का उसे लगभग 1400 रुपये मिलता है जबकि मार्किट के महुआ का रेट अक्सर 2500 रुपये से ज्यादा होता है.