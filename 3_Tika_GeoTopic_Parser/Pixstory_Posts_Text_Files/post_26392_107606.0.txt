Valentino Escape 2022 è il nuovo capitolo della capsule collection ispirata dai motivi di archivio della maison.
L'atmosfera della collezione è la vacanza, ma ogni capo è realizzato sul concetto di unicità, caratterizzato da una personalità grafica estremamente marcata.
Le stampe - Round Rain (1966), Valentino Waves multicolor (1970) e la Giraffa re-edition (1966) - sono radicate nell'immaginario della maison e riprodotte su una selezione di capi distinti da silhouette rilassate, tra i quali caftani, costumi da bagno, abiti fluidi e kimono. Tra i look uomo anche bermuda, camicie, felpe e T-shirt dai tessuti leggeri. Tra gli accessori Valentino Garavani, le tote bag sono animate dai motivi di collezione ed esprimono l'atmosfera spensierata del viaggio.