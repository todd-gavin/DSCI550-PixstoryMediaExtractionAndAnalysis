Scatta subito la sfida tra le due potenze del Mondiale di Formula 1 impegnate questo weekend a Barcellona per il Gran Premio di Spagna. Nella prima sessione di libere il più veloce è stato Charles Leclerc su Ferrari con il tempo di 1:19.828  precedendo il compagno di squadra Carlos Sainz e Max Verstappen con la Red Bull. Nelle FP2 del pomeriggio il migliore è stato ancora Leclerc in 1:19.670 davanti alle due Mercedes di Russell e Hamilton e all'altra Ferrari di Sainz. Quinto Max Verstappen, che ha mostrato però un passo gara molto forte.