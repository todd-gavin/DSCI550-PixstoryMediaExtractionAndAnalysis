Carlos Alcaraz non smette più di stupire. Il 18enne tennista spagnolo ha conquistato le semifinali del torneo di Miami battendo un Miomir Kecmanovic in serata di grazia in tre set a finendo al tie break con un ribaltone di risultato incredibile. Alcaraz ha giocato il suo miglior tennis contro un avversario capace di portarsi a due punti dalla vittoria del match prima di subire il ritorno dello spagnolo.

"Pensavo di giocare in Spagna visto il tifo", ha detto Alcaraz a fine match, "È incredibile, l'energia che mi ha dato il pubblico è stata pazzesca. Penso che senza di loro oggi non sarei arrivato alle semifinali, Miomir stava giocando in modo incredibile. Sapevo che da parte mia dovevo tenere alto il livello. Ho avuto la possibilità di vincere la partita e ci sono riuscito".

Alla fine Alcaraz vince in tre set, con il risultato di 6-7, 6-3, 7-6, e va in semifinale contro Hurkacz, un altro che ha fatto un cammino "prepotente" in questo Atp di Miami. E' stato capace di eliminare Daniil Medvedev, il numero due al mondo che proprio a causa della sconfitta ai quarti di finale non supererà Djokovic al primo posto della classifica mondiale che sarà pubblicata lunedì.

Il match tra i due si giocherà questa sera e sarà sicuramente un match da non perdere.