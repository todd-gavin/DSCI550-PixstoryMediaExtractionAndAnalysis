La mostra nasce da una collaborazione tra l’artista italo-israeliana Sabina Schkolnik Saad, undici soci artisti della Permanente, il regista Alberto Nacci e duecentoventi studenti dei licei Artistico di Brera e Scientifico Primo Levi di San Donato.
Esposta una selezione di quaranta opere di Sabina Schkolnik Saad che trattano il tema della Stella di David e la sua simbologia; oltre ai lavori degli studenti, maturati a partire dalle letture "Il profumo di mio padre" di Emanuele Fiano e "Ricordare il futuro. Per una storia non epurata della Shoah" di Nicola Reale. E un docufilm, con la regia di Alberto Nacci, che presenta le interviste di undici soci artisti della Permanente che raccontano la loro attività creativa, dal periodo della formazione ad oggi.
Museo della Permanente, Ingresso libero fino al 6 febbraio 2022.