Dopo otto mesi in stand-by Nina Ricci avrebbe individuato il suo nuovo direttore generale. Secondo indiscrezioni riportate da wwd.com, si tratta di Edwin Bodson, che nei prossimi mesi dovrebbe prendere il posto di Charlotte Tasen, uscita dal marchio lo scorso settembre dopo circa tre anni di mandato.

Il futuro general manager arriva da J.W. Anderson, dove recentemente aveva il ruolo di global commercial director, mentre in passato ha collaborato con realtà come Alexa Chung e Haider Ackermann.

La fashion company parigina dovrà decidere il suo futuro anche sul fronte dello stile: durante l’amministrazione Tasen erano stati arruolati i direttori artistici Rushemy Botter e Lisi Herrebrugh (il duo a capo del brand Botter), che però hanno lasciato la società il gennaio scorso.

https://www.fashionmagazine.it/community/al-posto-di-charlotte-tasen-nina-ricci-dopo-otto-mesi-in-stand-by-alla-guida-arriva-edwin-bodson-109551