La bozza del nuovo decreto Covid approvato dal CDM è di soli 6 articoli. Il provvedimento interviene sulla durata del green pass per chi ha fatto il booster e per i guariti che hanno ricevuto una, due o tre dosi di vaccino (per i primi continuerà a durare 6 mesi) e
riscrive le regole per quarantene e Dad a scuola. Cambiano anche le norme per gli stranieri e per la zona rossa. Le nuove regole
scatteranno dal giorno dopo la pubblicazione del decreto in Gazzetta Ufficiale. Stando alle agenzie di stampa, i ministri della Lega non hanno partecipato al voto su Dad e quarantene a scuola perché le hanno considerate discriminatorie nei confronti dei bambini non vaccinati. Insoddisfatta anche Giorgia Meloni, leader di FDI che ha dichiarato che il Green Pass andrebbe proprio abolito: “non si capisce quali siano le fonti scientifiche di questo provvedimento – ha commentato - ma ormai nessuno si stupisce più. Il punto è che il green pass è stato un fallimento totale, è servito solo ad uccidere ancora di più l'economia reale e a creare tensione sociale e discriminazione" ha concluso