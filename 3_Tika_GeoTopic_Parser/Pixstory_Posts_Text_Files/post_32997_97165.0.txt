Bastava vincere stasera a Bologna, nel recupero della 20° giornata di campionato, e l'Inter si sarebbe messa al riparo da brutte sorprese, rimanendo padrona del proprio destino. E invece la sconfitta inattesa contro l'undici di Mihajlovic, complica tantissimo le cose per i nerazzurri e offre al Milan la possibilità di vincere lo scudetto su un piatto d'argento. L'Inter era passata in vantaggio con un gol di Perisic dopo 3 minuti, ma il Bologna aveva pareggiato con Arnautovic al 28'. Nella ripresa un incredibile errore di Radu regala a Sansone il gol del 2-1. A questo punto l'Inter resta a 72 punti in classifica, a -2 dal Milan ma con gli scontri diretti a sfavore. Questo significa che il Milan può permettersi di arrivare a pari punti e vincere il suo 19° scudetto, dovrà comunque vincere almeno tre delle prossime quattro partite e pareggiarne una. L'Inter, dal canto suo, deve vincerle tutte e quattro, sperando in almeno una sconfitta o due pareggi dei cugini rossoneri.