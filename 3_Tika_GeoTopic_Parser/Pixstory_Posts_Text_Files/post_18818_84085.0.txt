Dopo l'Olimpiade di Tokyo il 25enne Yeman Crippa voleva riscattarsi. L'undicesima posizione sui 10.000 metri non era l'obiettivo a cui ambiva, ma oggi nella mezza maratona di Napoli si è preso una gran bella soddisfazione vincendo con un tempo di 56'26". E' il primo italiano a scendere sotto il muro dell'ora e il secondo europeo di sempre dopo lo svizzero Julien Wanders (13" in meno dell'azzurro).

Crippa era reduce da un raduno in Kenya a 2.400 metri d'altezza. Gli è servito per portarsi a casa la gara di Fuorigrotta e battere avversari di qualità come Joshua Belet (59’28”), Josphat Kipkemboi Kemei (59’32”) e Josphat Kiprotich (59’35”), tre kenyani arrivati tutti prima dell'ora di gara.

Con quello di Napoli per Yeman Crippa sono cinque i primati italiani: 3000, 5000, 10.000, 5 km su strada e ora anche la mezza maratona.