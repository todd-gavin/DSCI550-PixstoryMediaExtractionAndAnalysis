Non si ferma la Fiorentina di Vincenzo Italiano. La Viola ha vinto il match delle 16.30 di questo sabato pasquale di Serie A, battendo per 1 a 0 un Venezia sempre più in crisi di risultati. Al Franchi, i padroni di casa sono passati in vantaggio al 30esimo grazie alla rete di Torreira, mantenendo poi il distacco di misura fino al fischio finale. A questo punto, la Fiorentina sale in sesta posizione, a un punto dalla Roma a parità di partite giocate e con un punto di vantaggio sulla Lazio settima (in campo stasera contro il Torino). Per i lagunari è invece quasi una condanna: pur con una partita ancora da recuperare, l’undici di Paolo Zanetti si trova in piena zona retrocessione, a -6 dal Cagliari che oggi ha sconfitto il Sassuolo. 

Foto: Instagram acfiorentina