Fumata bianca in casa Lazio: Casale giocherà con la maglia biancoceleste la prossima stagione. Il difensore, richiesto a gran voce da mister Sarri al Presidente Lotito, sta per arrivare e rinforzerà il pacchetto arretrato. L'affare con l’Hellas Verona è stato definito sulla base di 7 milioni di euro più altri 2-3 di bonus. Nelle prossime ore il giocatore si sottoporrà alle visite mediche di rito prima di raggiungere i nuovi compagni in ritiro.