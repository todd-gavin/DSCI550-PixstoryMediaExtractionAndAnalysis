Il clima del Pianeta sta cambiando con un tasso di crescita in costante aumento, coinvolgendo inevitabilmente tutte le regioni del mondo. Le calotte polari si sciolgono e cresce il livello dei mari. Nel Mediterraneo è previsto un riscaldamento che supera del 20% l’incremento medio globale e l’Italia è il più esposto agli effetti dei cambiamenti climatici, come testimoniato dall’ultimo Rapporto Città Clima di Legambiente. Proprio per cercare di dare risposte concrete all’emergenza climatica l’UE ha lanciato il Green New Deal, una nuova strategia che sostiene la giusta transizione energetica verso una società equa e prospera, capace di reagire alle sfide legate ai cambiamenti climatici e al degrado ambientale migliorando la qualità della vita delle generazioni presenti e future. Per il raggiungimento di questi obiettivi, nel 2020 è stato inoltre approvato il Patto Europeo per il Clima, uno strumento che mira ad intensificare il confronto e lo scambio tra le varie parti coinvolte nel processo di transizione ecologica.
 In questo scenario si inserisce il progetto “Life ClimAction: In azione per contrastare l’emergenza climatica e favorire la Transizione energetica”, promosso da Legambiente e knowledge partner Enel Foundation finanziato dal Programma Life che fino al dicembre 2023 porterà i piani strategici dell’Unione Europea e dell’ONU tra la comunità per coinvolgere tutti i portatori di interesse nella grande sfida del cambiamento climatico e rendere la transizione ecologica un’occasione di crescita sana. ‘’Il cambiamento che dobbiamo affrontare per contrastare la crisi climatica parte anche da noi –commenta Causo-. La partecipazione attiva delle persone diventa quindi imprescindibile. Per raggiungere questo obiettivo è necessario un nuovo patto che unisca la società civile, le autorità nazionali, regionali, locali, e le imprese, in stretta collaborazione con le istituzioni e gli organi consultivi dell’UE. È da questa esigenza che nasce il progetto Life ClimAction, per rendere il percorso di transizione ecologica ed energetica una importante occasione di crescita per l’intera comunità. Legambiente è a fianco dei cittadini per aiutare a comprendere le opportunità e le azioni possibili per rendersi protagonisti del cambiamento e contrastare la crisi climatica. Durante gli infodays, infatti, affronteremo temi centrali del dibattito attuale e di risolutiva importanza per la vita quotidiana delle famiglie».