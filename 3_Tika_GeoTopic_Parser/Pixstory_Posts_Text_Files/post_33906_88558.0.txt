Ancora un buon risultato per la Fiorentina di Vincenzo Italiano che pareggia a San Siro per 1-1 contro l'Inter e porta a casa un altro fondamentale punto per una classifica sempre più sorridente e convincente. A fine gara, l'allenatore dei toscani ne parla così a DAZN: "Rimpianti? Soprattutto nel primo tempo, in cui abbiamo creato tante situazioni per andare in vantaggio e chiudere. Ci siamo riusciti nel secondo tempo, però i ragazzi hanno fatto ciò che gli avevo chiesto ovvero di uscire da qui a testa alta. Alla fine Ikoné poteva farci questo regalo ma negli ultimi minuti siamo sempre noi a soccombere e non riuscire a portarla a casa però sono contento di ciò che hanno fatto i ragazzi oggi. Continuiamo a lavorare con fiducia che è quello che ci ha dato la partita di oggi. Torreira Ha perso un dente? Non me ne ero accorto, però è un combattente. Dà l'anima, è un uomo squadra, son contento per il suo gol. Ha tempismo, legge le situazioni, accompagna la manovra... Non è semplice, c'è da fargli i complimenti".