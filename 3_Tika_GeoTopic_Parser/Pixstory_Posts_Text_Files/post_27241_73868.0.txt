L’accelerata l’ha data la pandemia, ma l’e-commerce continuerà a crescere anche nel 2022 e nulla, dicono gli esperti, tornerà più come prima.
Chi non si è ancora adeguato ai nuovo modelli di marketing lo dovrà fare presto. Indispensabile soprattutto per tutte quelle aziende pesantemente colpite dalla crisi dovuta al Covid-19.
Secondo una ricerca condotta dalla start-up innovativa pubbli-editoriale Sharing Media SRL, “Nel 2022 l’e-commerce si appresta ad essere ancora più presente nella quotidianità degli italiani. La pandemia ha infatti consentito al commercio elettronico di conquistare uno spazio di rilievo anche tra chi era meno incline agli acquisti online». 
Le previsioni indicano per il 2022 un trend di vendite online raddoppiato (+90%) rispetto all’anno precedente. Con un’accelerazione maggiore per la spesa online di prodotti di largo consumo che si triplicherà (+220%), dopo un incremento del +37,5% negli ultimi 3 mesi del 2021 e dopo un 2020 in cui la spesa online degli italiani in questa categoria aveva sfiorato i 3 miliardi di euro (+84% rispetto al 2019).
Il marketing però è in una fase ancora evolutiva e sta assumendo forme sempre più vicine al mondo digitale. Serve quindi mutare anche le strategie di comunicazione, trovare nuove formule per avvicinare il consumatore, farsi conoscere ma soprattutto creare quella che abbiamo imparato a chiamare ‘community’.
Il 2022, infine, sarà l’Anno del Social Shopping, con i social media che diventeranno sempre più un concreto canale di vendita e non  una semplice vetrina promozionale.