"L‘AS Roma è lieta di annunciare l'acquisto a titolo definitivo delle prestazioni sportive del calciatore Zeki Celik". Con questo comunicato la società capitolina ha confermato ufficialmente l’acquisizione del terzino ex Lille. Il venticinquenne nelle ultime quattro stagioni ha vestito la maglia dei francesi e ora ha firmato un contratto che lo legherà alla Roma fino al 30 giugno 2026. Il turco ha cominciato la propria carriera al Bursaspor, proseguendo poi al Karacabeyspor e nell'Istanbulspor, prima di approdare nel 2018 al Lille. Con la divisa del club francese ha vinto nel 2021 la Ligue 1, collezionando quasi 150 presenze tra tutte le competizioni.