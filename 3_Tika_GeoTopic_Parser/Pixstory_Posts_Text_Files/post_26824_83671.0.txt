James Baldwin diceva: “artists are here to disturb the peace”. Gli artisti sono qui per disturbare la pace.
La loro natura intrinsicamente sovversiva, il loro sguardo fresco e la mancanza di epidermide protettiva a livello emotiva amplifica le loro sensazioni.
Alla loro collezione Autunno/Inverno 2023 Miuccia Prada e Raf Simons hanno dedicato queste brevi ma incisive parole: «I materiali, i ricami e gli indumenti si invertono e si sfidano per turbare e disturbare». 
È esattamente questo che Prada fa da 30 anni a questa parte: sposta la linea che definisce e separa il bello dal brutto per disturbare e poi abituare. 
Il binarismo non esiste in nessun campo quindi perchè portare avanti questa vetusta concezione nel campo più libero di tutti?
Canotte bianche poco donanti, blazer e cappotti pesanti e strutturati quasi fossero usciti da un armadio della Georgia anni 80, gonne sottili e trasparenti di tulle e ricami che contrastano la parte superiore.
Tutti gli stilemi prada nati negli anni 90 con la rivoluzione iniziata con l’ugly chic si fondono con i codici del designer Belga quali i volumi oversized.
Poi un omaggio diretto all’armatura della Signora della moda: un maglione oversized abbinato ad una gonna a pieghe ma interpretata secondo l’ex direttore di Dior. Ne esce una Miuccia 2.0, una Miuccia meno borghese ma forse meno interessante.
Prada ha fatto desiderare a tutto il mondo di indossare qualcosa di canonicamente brutto perché il suo significato intellettuale è tanto interessante da trasformare un maglione infeltrito in uno statement politico.