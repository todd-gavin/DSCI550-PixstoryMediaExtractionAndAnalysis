Grazie al 2-0 rifilato alla Triestina in trasferta, il Sudtirol ha ottenuto la sua prima storica promozione in Serie B, al termine di una cavalcata sensazionale con 90 punti ottenuti, 49 reti realizzate e solamente 9 gol subiti.

Numeri da urlo per la prima storica promozione di una squadra del Trentino Alto-Adige. Con questo primato, solamente la Valle d'Aosta rimane come unica regione le cui squadre non hanno mai superato lo scoglio della Serie C.