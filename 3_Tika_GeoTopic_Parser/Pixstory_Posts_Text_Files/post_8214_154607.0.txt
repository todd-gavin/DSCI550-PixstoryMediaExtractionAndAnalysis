राष्ट्र सेविका समिति ने पिछले वर्ष 14 अगस्त को आज़ादी के अमृत महोत्सव कार्यक्रम की घोषणा  की थी और 15 अगस्त से पूरे देश में कार्यक्रमों की रचना की गयी जिसमें पांच बिंदुओं को मुख्य रूप से केंद्र में रखा गया था – 1857 की क्रांति,भारत विभाजन की विभिषिका , विभिन्न  सामाजिक व्यक्तियों की स्वतंत्रता संग्राम में सहभागिता,साहित्यकारों ,कवियों पत्रकारों के माध्यम से जो जन जागरण किया गया और नेता जी सुभाष चंद्र बोस का तुम मुझे खून दो मैं तुम्हें आज़ादी दूंगा आंदोलन। राष्ट्र सेविका समिति की अखिल भारतीय सह कार्यवाहिका सुनीता हल्देकर ने बताया कि राष्ट्रीय और प्रांतीय स्तर पर लगभग 4000 वक्ताओं को विचार व्यक्त करने का प्रशिक्षण दिया गया । स्कूलों, कॉलेजों, विश्वविद्यालयों और अन्य सामाजिक संस्थाओं में कवि सम्मेलन आयोजित किए गए देश भक्ति गीतों की हस्तलिखित 125 पत्रिकाएं निकालीं गयीं। उन स्वतंत्रता सेनानियों,वीरागंनाओं को सम्मानित किया, जो स्वाधीनता संग्राम से लेकर अमृत महोत्सव तक के साक्षी हैं। उन परिवारों को भी सम्मानित किया जिनके पुरखों ने बलिदान दिया। जिन कारागृहों में स्वतंत्रता सेनानियों को यातनएं दी गयीं और फांसी पर चढ़ाया गया वहां भी कार्यक्रम आयोजित किए गए। राष्ट्र सेविका समिति की अखिल भारतीय बौद्धिक प्रमुख डॉ शरद रेणु शर्मा  ने बताया कि जिन दो पुस्तकों-- स्वराज क्रांति और महिलाएं ,और गीत अर्धय का विमोचन किया गया ये स्वाधनीता संग्राम के वीरों और वीरांगनाओं को श्रद्धांजलि है।शरद रेणु ने बताया कि स्वराज और क्रांति पुस्तक के  पांच भागों में उन वीरागंनाओं का चयन किया गया है जिन्होनें अंग्रेंजों से युद्ध करके स्वराज क्रांति के बीज बोए ,स्वाधीनता के लिए समाज जागरण करके एकता पैदा की स्वाधीनता संग्राम में अपने प्राणों की बलि दे दी और पांचवे भाग में अंग्रेंजो भारत छोड़ो आंदोलन में भाग लेने वाली महिलाओं का वर्णन है  । दूसरी पुस्तक गीत अर्धय में सेविकाओं द्वारा लिखे गए अनेक प्रांतीय भाषाओं के देश भक्ति  गीतों का संकलन है।शरद रेणु ने कहा ये गीत देश के लिए मर मिटने वाले वीरों , वीरांगनाओं और भारत माता के चरणों में समर्पित हैं । जारी…..