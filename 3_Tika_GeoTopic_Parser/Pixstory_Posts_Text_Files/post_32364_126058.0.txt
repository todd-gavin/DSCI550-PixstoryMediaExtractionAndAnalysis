Non smette di stupire la nazionale di nuoto azzurra agli europei di Roma 2022. Nel giorno di David Popovici, diciassettenne rumeno che è entrato nella storia del nuoto prendendosi il record dei 100 stile maschile in 46"86, sottraendolo al brasiliano Cielo-Filho (46"91) dopo 13 anni, arrivano altri tre ori per l'Italia, che ora è a quota 9 con 20 medaglie complessive. Nella gara di Popovici arriva il bronzo di Alessandro Miressi, gli ori sono di re Gregorio Paltrinieri negli 800 stile e di Benedetta Pilato nei 100 rana. Entrambi sono stati accompagnati sul podio da due outsidere, il sedicenne Lorenzo Galossi, che con 7'43"57 si prende il bronzo e firma il nuovo record mondiale giovanile, e Lisa Angiolini, che conquista l'argento alle spalle della campionessa del mondo. Cambiando piscina, sono arrivati anche l'oro di Giorgio Minisini e Lucrezia Ruggiero nel duo libero misto e il bronzo di Linda Cerrutti e Costanza Ferro nel duo libero femminile.