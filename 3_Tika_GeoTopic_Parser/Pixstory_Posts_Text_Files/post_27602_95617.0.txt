Alla fine è stata l’Inter a trionfare nell’ennesimo Derby della Madonnina di questa stagione calcistica, chiudendo il match di ritorno delle semifinali di Coppa Italia con il pesante risultato di 3-0. Una partita non senza polemiche, con il Milan che recrimina per il gol del potenziale 2-1 annullato a Bennacer, che ha fatto infuriare persino un mite come l’allenatore rossonero Stefano Pioli. Al di là delle lamentele del Milan – che ci stanno, visto che il fuorigioco di Kalulu sembra più passivo che influente – restano comunque le lacune della capolista della Serie A. Per i nerazzurri, in rete Lautaro Martinez al 4° e al 40°, con la rete del finale 3-0 siglata dall’ex atalantino, Robin Gosens all’82°.

Foto: Instagram inter