Cade il Sassuolo di Alessio Dionisi all'Unipol Domus di Cagliari. Questo il commento del tecnico dei neroverdi al termine del match ai microfoni di DAZN: "Siamo stati meno bravi e determinati rispetto alla gara precedente, il Cagliari si è meritato il risultato sul campo. Abbiamo gestito male la palla, tornando spesso indietro. Sono molto arrabbiato. Abbiamo bisogno dello stimolo delle big? È un limite che dobbiamo migliorare con l’aiuto di tutti. Non abbiamo avuto un approccio sbagliato, ma una lettura errata della gara. Nel secondo abbiamo creato qualcosa, ma potevamo fare anche meglio. Non ci aspettano gare facili, dobbiamo mettere sempre il 100% contro tutte le squadre anche perché se dai il massimo con Inter, Juve o Napoli puoi perdere comunque. L’obiettivo? Dobbiamo migliorare e consolidare la posizione di classifica".