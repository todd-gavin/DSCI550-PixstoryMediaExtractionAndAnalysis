Dopo l’annuncio di casa Ferrari, anche la Mercedes ha una data per la presentazione della monoposto che competerà nella prossima stagione di Formula 1, la prima con i nuovi e rivoluzionari regolamenti tecnici che 
proietteranno la categoria nel futuro delle corse. Per vedere le forme e la livrea (che dovrebbe tornare al classico argento dopo due stagioni in total black) del bolide di Lewis Hamilton e del nuovo compagno di squadra George Russell, dovremo attendere giusto un mese: appuntamento per il 18 febbraio, quando 
cadranno i veli dalla F1 W13 E Performance. Dopo 8 campionati costruttori consecutivi, sarà ancora Mercedes il team da battere?