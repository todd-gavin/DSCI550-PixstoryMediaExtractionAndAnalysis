Il messaggio "no alla guerra" è diventato la parola d'ordine dei test di Formula Uno in Bahrain. A questo si aggiunge il messaggio che ha voluto lanciare Sebastian Vettel che si è presentato con un casco molto particolare. E' bianco ma con la bandiera ucraina che lo attraversa da una parte all'altra e un fiore stilizzato che compone la scritta "No War". Sulla sommità del casco c'è il testo della della canzone "Imagine", il capolavoro pacifista composto da John Lennon nel 1971.

Il pilota tedesco prima di questo gesto si era esposto per dire no a un eventuale gran premio in Russia, che poi è stato cancellato.