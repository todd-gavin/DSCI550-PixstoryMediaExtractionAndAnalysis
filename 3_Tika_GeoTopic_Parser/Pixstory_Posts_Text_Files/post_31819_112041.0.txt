Lo ha detto la ministra della della Giustizia, Marta Cartabia, visitando i laboratori del carcere di Bollate dove ha incontrato  detenute impegnate nella sartoria, gli operai della falegnameria, gli impiegati del call center, chi produce mascherine chirurgiche oppure e nel laboratorio informatico Cisco, dove gruppi di detenuti vengono formati, conseguono un diploma, e poi trovano un impiego. Ne dà notizia Gnewsonline, il quotidiano web del ministero della Giustizia, riferemdo che la guardasigilli è stata accolta dal direttore, Giorgio Leggieri, dall’Ad della Cisco Italia, Gianmatteo Manghi, dal presidente della Cooperativa Universo-Cisco Accademy, Lorenzo Lento, e dalla comandante di reparto, Samuela Cuccolo, che l’hanno accompagnata prima nelle aule di informatica e poi nell’area industriale.

“Io parlo del carcere della Costituzione, voi ne siete la prova, voi lo fate” ha ribadito la ministra, che si è poi spostata nel teatro del carcere, per partecipare alla proiezione del documentario “Second chance“, curato da Cristiana Capotondi, voce narrante. “Di una seconda chance - ha detto Cartabia - abbiamo bisogno tutti, di questa speranza, della possibilità di cambiare. Di luoghi dove sia possibile cambiare. E’ un respiro per un ministro venire a vedere una realtà come questa”.