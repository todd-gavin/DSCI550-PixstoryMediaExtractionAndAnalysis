Il centrocampista offensivo della Roma, Cristian Volpato, ha trovato il suo primo gol in Serie A alla seconda presenza nella sfida con l'Hellas Verona. Il classe 2003 è diventato così il primo calciatore assistito da Francesco Totti ad andare a segno in Serie A e a fine partita ha parlato a Dazn: "Sono molto contento di aver segnato oggi, però dispiace per il pareggio. Sono entrato per provare a cambiare la partita. Il mio gioco è offensivo, per provare a inventare qualcosa. E' andata così. Prima di entrare Mourinho mi ha detto di giocare semplice, di fare bene l'ultimo passaggio. Poi ho segnato. E' un allenatore top, ha vinto tutto. Sto provando a prendere tutto da lui. I miei obiettivi per quest'anno erano debuttare. Ho fatto un esordio da 2' e mi sono subito innamorato e oggi quando sono entrato ho provato le stesse sensazioni".

Volpato da oltre un anno è sotto la Totti management, la società dell’ex capitano giallorosso. Ha commentato così: "Ancora non ho visto il telefono. Lui è come un fratello per me, mi segue, mi dà tanti consigli. L’idolo da bambino? Maradona”.