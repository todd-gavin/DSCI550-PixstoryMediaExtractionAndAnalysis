കേരളത്തിലെ ഏറ്റവും വലിയ റെയിൽവേ സ്റ്റേഷൻ എന്ന ബഹുമതിയുണ്ടെങ്കിലും ഷൊർണൂർ എനിക്ക് പ്രിയപ്പെട്ടതാകുന്നത് എന്റെ തന്നെ നാട് എന്ന നിൽക്കാണ്. എറണാകുളത്തു നിന്ന് തിരിച്ച് വരുന്ന വഴിക്ക് ഷൊർണൂർ എത്തുന്നതിന് മുൻപുള്ള ചെറുതുരുത്തി പുഴയുടെയും പാലത്തിന്റെയും അതിമനോഹര കാഴ്ച്ച കണ്ണഞ്ചിപ്പിക്കുന്നതാണ്.അപ്പുറം പാലക്കാടുമായും ഇപ്പുറം തൃശ്ശൂരുമായും പങ്കിടുന്ന ഷൊർണൂർ പ്രകൃതി ഭംഗി കൊണ്ടും സ്വഭാവ പ്രകൃതി കൊണ്ടും അതിമനോഹരിയാണ്. കേരളകലാമണ്ഡലത്തിനും,മലയാള സിനിമകളുടെ തറവാടായ വരിക്കാശ്ശേരി മനയുടെയും നടുക്കാണ് ഷൊർണൂരിന്റെ സ്ഥാനം.എന്റെ രണ്ട് അടുത്ത ബന്ധുവീട് ഷൊർണൂർ തന്നെ ആയത് കൊണ്ടും ഇടക്കിടെ അവിടെയൊക്കെ വരാറുള്ളത് കൊണ്ടും ഷൊർണൂരിൽ എനിക്ക് കുറെയേറെ സുഹൃത്തുക്കളും ഉണ്ട്.അങ്ങനെയങ്ങനെ കേരളത്തിലെ തന്നെ ഏറെ പ്രധാനപ്പെട്ട ഈ ഇടം റെയിൽവേ സ്റ്റേഷന്റെ പേരിലാണ് അറിയപ്പെടുന്നത്. എന്റെ സ്ഥിരം എറണാകുളം യാത്രകളിൽ ഈ സ്റ്റേഷൻ വഹിക്കുന്ന പങ്ക് വളരെ വലുതാണ്. എല്ലാം കൊണ്ടും ഷൊർണൂർ ഞാനുമായി വളരെ അടുത്ത ബന്ധം പുലർത്തുന്നുണ്ട്. ഇതെനിക്ക് ഏറെ പ്രിയപ്പെട്ടിടമാണ്.