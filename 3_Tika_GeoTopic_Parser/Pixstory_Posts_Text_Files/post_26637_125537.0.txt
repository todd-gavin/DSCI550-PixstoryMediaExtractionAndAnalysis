Aveva da poco festeggiato -come la Regina Elisabetta II- il giubileo di diamante. Sì, perchè erano 70 anni che il giornalista e presentatore televisivo lavorava per la Rai. Aveva iniziato nel 1952 per la radio, ben prima che arrivasse una televisione nazionale, e da allora era stato presente per il suo pubblico sempre.
Figlio di Carlo Angela, medico antifascista che salvò molti ebrei durante la Shoah, crebbe secondo un’educazione tipicamente piemontese in cui oltre alla severità, si educa il figlio alla razionalità e alla tolleranza.
Messa da parte la carriera di cronista rafiofonico e ammirato giornalista iniziò alla fine degli anni 70, una più longeva e che l’avrebbe portato al cuore degli italiani: quella di divulgatore scientifico.
I programmi televisivi suoi e del figlio continuano ad essere tra i più apprezzati dal pubblico di tutto il palinsesto televisivo e la figura, anzi, la persona di Piero Angela è per tutti uno dei grandi Italiani che hanno reso migliore questo paese.