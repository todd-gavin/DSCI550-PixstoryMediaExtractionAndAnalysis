Anthony Delon, figlio di Alain Delon, ha rivelato che il padre gli ha chiesto che - quando sarà il momento - sia lui ad aiutarlo a morire.

Lo ha detto ai microfoni della radio francese RTL.

Intervistato in occasione dell'uscita del suo libro "Entre chien et loup", in cui ricostruisce la sua storia familiare, Anthony Delon ha affermato, fra l'altro, di aver fatto una promessa speciale al padre, che ha 86 anni e si è ripreso da un leggero ictus.