Un'altra buona partita per l'Italia che sfiora il colpaccio in Inghilterra nonostante la formazione totalmente sperimentale abbia affrontato un più quotato undici della rosa. Il debuttante Gatti (difensore del Frosinone, in serie B), Pessina, Locatelli e Tonali (che sfiora il gol della vittoria) sono i più positivi, ma sempre in controllo è anche Lorenzo Pellegrini, sempre più titolare di quest'Italia. Tante le occasioni da una parte e dall'altra, per un match divertente che regala un punto a entrambe le squadre. Finisce 1-1 anche il match tra Ungheria e Germania e questo permette all'Italia di mantenere la leadership in classifica con 5 punti contro i 4 dell'Ungheria, i 3 della Germania e i 2 dell'Inghilterra. Il prossimo impegno dell'Italia sarà in casa tedesca, martedì prossimo, per la quarta giornata della UEFA Nations League.