Prima dell'inizio della sfida casalinga contro la Roma i giocatori dello Spezia, in accordo con FIGC e Lega Serie A, sono scesi in campo con una maglietta speciale riportante la scritta: “No war!” Lo speaker dello stadio inoltre ha letto il seguente testo: "Il calcio italiano unito scende in campo per la pace. La guerra non è la
soluzione per risolvere i dissidi. Il posticipo del calcio d'inizio delle gare in programma questo fine settimana rappresenta un segnale concreto di grande preoccupazione per la crisi in corso e di forte sensibilizzazione per promuovere il dialogo in Ucraina. Il calcio non fa politica, ma reclama a gran voce la pace!" Tra le fila dello Spezia anche il giocatore ucraino Victor Kovalenko di proprietà dell’Atalanta.