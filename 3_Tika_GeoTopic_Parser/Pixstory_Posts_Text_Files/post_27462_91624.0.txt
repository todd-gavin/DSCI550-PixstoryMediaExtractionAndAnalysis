Tre match e poche sorprese nel sabato degli anticipi della 31esima giornata del campionato di calcio di Serie 
A. Nell’incontro delle 15.00, lo Spezia ha inguaiato il Venezia, sempre più in zona retrocessione: i liguri hanno 
infatti sconfitto per 1 a 0 i lagunari grazie al gol al 94esimo di Gyasi, che ha di fatto salvato lo Spezia ormai a 
+10 sulla zona calda. Alle 18.00, la Lazio ha battuto il Sassuolo all’Olimpico per 2-1, grazie ai gol di Lazzari al 
17esimo e Milinkovic-Savic al 51esimo prima dell’inutile rete di Traoré in pieno recupero. Alle 20.45, il Torino 
ha invece condannato la Salernitana dell’ex Davide Nicola: all’Arechi, i granata sono passati per 1-0 grazie 
alla rete su calcio di rigore di Andrea Belotti al 18esimo. I campani restano così in ultima posizione, a -9 dalla 
quartultima, pur se con una partita ancora da recuperare.

Foto: Instagram official_sslazio