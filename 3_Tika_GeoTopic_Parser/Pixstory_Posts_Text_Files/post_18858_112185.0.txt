Dopo le parole del dirigente della Juventus, Maurizio Arrivabene, il futuro di De Ligt sembra essere sempre più lontano da Torino. Il difensore ha un contratto in scadenza nel 2024 e non ha intenzione di rinnovarlo. Difficile quindi che possa rimanere perché la Juventus vuole monetizzare e sostituirlo magari con due rinforzi. La cifra richiesta infatti è molto alta, non meno di 100 milioni di euro (la clausola rescissoria è di 120 milioni di euro).

Non sono molte le squadre che possono permettersi il difensore olandese e le pretendenti sono principalmente club inglesi. Chelsea, il Manchester United del suo ex tecnico Ten Hag, Manchester City: queste le tre squadre che dalla prossima settimana potrebbero avanzare un'offerta. Niente contropartite però, la Juventus non dovrebbe prenderne in considerazione da quanto si è intuito.