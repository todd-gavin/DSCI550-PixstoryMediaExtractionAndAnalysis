"Riscaldamento tecnico, esercitazione tattica e partitelle a tema. Questo il programma pomeridiano svolto al “Mugnaini” dalla Sampdoria in vista della trasferta in casa della Lazio. Programma al quale non hanno preso parte Stefano Sensi (terapie e fisioterapia a causa di un risentimento muscolare per il quale saranno necessari approfondimenti diagnostici nei prossimi giorni), Manolo Gabbiadini e Sebastian Giovinco (percorsi di recupero agonistico). Domani, giovedì, squadra ancora al lavoro a Bogliasco nel pomeriggio".
Questo il comunicato ufficiale diramato in queste ore dalla Sampdoria in merito alle condizioni di Stefano Sensi. I blucerchiati saranno impegnati contro la Lazio nella prossima sfida di campionato e le condizioni del centrocampista verranno valutate nei prossimi giorni.