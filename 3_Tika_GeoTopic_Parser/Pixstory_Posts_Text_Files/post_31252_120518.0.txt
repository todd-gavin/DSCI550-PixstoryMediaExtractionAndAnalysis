Oggi parleremo della dieta degli etruschi! Perché questo tema estremamente sottovalutato è interessante? Prima di tutto, come evincerete dalle storie seguenti, la dieta degli etruschi era principalmente vegana/vegetariana (non per ragioni etiche, ma perchè solo i ricchi potevano permettersi le proteine animali). Oggi i prodotti di derivazione animale sono accessibili a tutti, e scegliere di non assumerli deriva necessariamente da una presa di coscienza e di etica.
Oggigiorno il tema dell’inquinamento, dell’impatto ambientale dei prodotti di cui usufruiamo, non è più trascurabile. Riportiamo solo qualche dato riguardante il consumo di carne:
- Nella seconda metà del Novecento il consumo globale di carne è aumentato di 5 volte, passando da 45 milioni di tonnellate all'anno nel 1950 a 233 milioni di tonnellate all'anno nel 2000, e la FAO ha stimato che entro il 2050 si arriverà a 465 milioni di tonnellate.
- Ciò ha causato naturalmente un aumento del numero di animali allevati: secondo le statistiche della FAO (2007), in tutto il mondo ogni anno vengono macellati circa 56 miliardi di animali, esclusi pesci e altri animali marini. Insomma, si tratta di numeri giganteschi, questa crescita esplosiva della popolazione animale domestica degli ultimi decenni si è rivelata incompatibile con i ritmi naturali terrestri e ha inciso attraverso diversi modi sull'equilibrio della Terra.