Giorgio Chiellini saluta la Nazionale, la Juventus e la Serie A, ma non ancora il calcio giocato. Nei giorni scorsi il capitano degli Azzurri campioni d’Europa in carica aveva annunciato l’addio alla Vecchia Signora, confermando però la volontà di chiudere la carriera con un’esperienza all’estero, magari in un campionato non troppo esigente sul piano fisico. Oggi, il difensore 37enne conferma quale sarà il suo prossimo futuro con la firma di un contratto di un anno (fino alla fine del campionato 2023) con i Los Angeles FC, squadra che milita nella MLS, la Major League Soccer statunitense. In bocca al lupo Giorgio per la nuova avventura!

Foto: Instagram giorgiochiellini