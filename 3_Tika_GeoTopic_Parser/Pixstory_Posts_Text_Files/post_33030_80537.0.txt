Il suo settimo posto in una delle finali con il più alto tasso di talento di tutte le olimpiadi vale tantissimo. A soli 19 anni, Daniel Grassl ottiene il quarto punteggio assoluto nel programma libero e recupera dalla 12° posizione del corto, sfiorando il miglior risultato italiano nella disciplina, un sesto posto risalente al 1952 e firmato da Carlo Fassi. Il giovanissimo  italiano, già argento agli scorsi europei, è stato il migilor atleta del Vecchio Continente, terminando alle spalle della stella americana Nathan Chen, primo con il siderale punteggio di 332.60 davanti a un tris di giapponesi con l'argento di Yuma Kagiyama (310,05) e il bronzo di Shoma Uno (293,00). Quarto il fuoriclasse Yuzuru Hanyu (283,21) che abdica e torna a casa a mani vuote nella sua gara, nonostante il terzo punteggio nel free skating. Il 278,07 di Grassl è anche record italiano, ma vista l'età e la sicurezza mostrata sul ghiaccio, è un primato che è destinato a essere superato presto... 16°, invece, Matteo Rizzo, autore di qualche imperfezione e scivolato rispetto all'13° posto nel corto.