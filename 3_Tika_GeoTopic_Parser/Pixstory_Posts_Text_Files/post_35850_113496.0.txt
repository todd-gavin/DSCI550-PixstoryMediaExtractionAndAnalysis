"Empoli Football Club comunica di aver acquisito a titolo definitivo dallo Sport Lisboa e Benfica il diritto alle prestazioni sportive di Tyronne Ebuhei; il calciatore ha firmato un contratto fino al 30 giugno 2025". Tyronne Ebuehi è un difensore di nazionalità nigeriana e olandese nato ad Haarlem il 16 dicembre 1995. Cresciuto nei settori giovanili di DSOV, Hoofddorp, Young Boys, HFC EDO Zaterdag e ADO Den Haag, con quest’ultimo club fa l’esordio in Eredivisie a 19 anni. Nel 2018 il passaggio al Benfica che dopo due stagioni lo gira in prestito al Twente. Nel campionato del ritorno in Olanda il calciatore mette insieme 34 presenze. Nell’estate 2021, sempre con la formula del prestito, tramite la società portoghese, Ebuehi approda al Venezia in Serie A dove gioca 19 gare. Il calciatore conta 11 presenze con la Nazionale nigeriana di cui una al Mondiale 2018”.

"Empoli Football Club comunica di aver acquisito a titolo temporaneo dall’FC Internazionale Milano il diritto alle prestazioni sportive di Martín Satriano". Martín Adrián Satriano Costa è un attaccante di nazionalità uruguaiana e italiana nato a Montevideo il 20 febbraio 2001. Cresciuto nel settore giovanile del Nacional passa all’Inter a gennaio 2020. Con la Primavera dei nerazzurri fa esordio in campionato e in Youth League. Nella stagione dopo, sempre in Primavera, Satriano segna 14 gol in 30 gare. Nel campionato successivo arriva l’esordio in Serie A contro il Genoa; poi Satriano scenderà in campo in altre tre occasioni prima di andare in prestito al Brest a gennaio di quest’anno: in Ligue 1 realizza 4 reti in 15 presenze”. Con questo comunicato ufficiale l’Empoli annuncia i due importanti colpi in entrata. I toscani vogliono proseguire nella striscia positiva in Serie A e i presupposti fanno ben sperare i tifosi.