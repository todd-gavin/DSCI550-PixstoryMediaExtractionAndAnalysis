Il club di Trigoria ha avviato una collaborazione con Fendi, maison del gruppo Lvmh. Fendi debutta così nel mondo del calcio: il marchio disegnerà gli outfit ufficiali per i giocatori della squadra per le prossime due stagioni. La stilista Silvia Venturina Fendi ha disegnato outfit formali e casual che rappresentano i codici FENDI di tradizione e innovazione, con un’attenzione speciale all’artigianalità. La palette e il fil rouge della collezione è il blu scuro, simbolo di eleganza e raffinatezza, accentuato dai colori iconici giallo e rosso della Roma e della sua città. I materiali utilizzati sono tutti di altissima qualità e tutti Made in Italy.