Ecco come funzionava il sistema della cittadinanza nell’antica roma e le persone che ne venivano escluse.
Lo stàtus civitàtis ha riguardo all’appartenenza alla cìvitas; denota la condizione di membro di quella collettività organizzata. È condizione per avere la personalità giuridica, in conformità con il ius civile. Lo stàtus civitàtis si acquista:
a. per nascita. La prole nata tra persone fornite di connùbium segue la condizione del padre al momento del concepimento; la prole nata fuori dal matrimonio segue la condizione della madre al momento della nascita.
b. Per atto sovrano della cìvitas, la quale ammette nella collettività un nuovo membro, e può riguardare un singolo individuo o collettività organizzate.
c. Per atto sovrano del paterfamìlias, che manomette uno schiavo in uno dei modi riconosciuti dallo ius civile.
Il sistema sopra descritto, si mantenne anche nell’espansione di Roma fuori dall’Italia, dove i territori annessi sono sottoposti al governo militare di Roma, ma restano fuori dalla civìtas.
Di coloro che sono fuori dalla cittadinanza romana, le fonti citano due categorie:
a. i latìni, comunemente intesi in una condizione intermedia fra quella di un cittadino romano e quella di peregrìnus.
b. I peregrìni, sudditi di Roma, ma fuori della civìtas, si distinguono tra quelli che facevano parte di una collettività
sottomessa a Roma, e conservata come autonoma, e quelli la comunità era stata sciolta da romana.
Con l’estensione della cittadinanza romana a tutti gli abitanti dell’impero (212 d.c.) decadde ogni distinzione.