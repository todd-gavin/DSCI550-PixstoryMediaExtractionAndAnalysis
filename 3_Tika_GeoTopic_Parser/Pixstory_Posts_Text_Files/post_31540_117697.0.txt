L'effetto a catena della guerra in Ucraina è destinato anche a spingere altre famiglie africane oltre il limite e ad aggravare l'insicurezza alimentare con l'aumento dei prezzi del carburante e la riduzione della disponibilità di importazioni di grano. L'Etiopia importa il 67% del grano dalla Russia e dall'Ucraina.

"Questo significa che i prezzi dell'olio da cucina, del pane e della farina di grano stanno raggiungendo nuovi record nei mercati locali e anche le famiglie che non vivono in una situazione di crisi umanitaria non riescono a soddisfare il loro fabbisogno alimentare quotidiano", ha dichiarato Fontaine.

L'appello dell'UNICEF per la risposta alla siccità nelle aree colpite in Etiopia è di 65 milioni di dollari, oltre all'appello umanitario complessivo di 351 milioni di dollari. Questo finanziamento specifico sarà destinato a più di 2 milioni di persone vulnerabili nelle regioni di Afar, Oromia, SNNPR e dei Somali.