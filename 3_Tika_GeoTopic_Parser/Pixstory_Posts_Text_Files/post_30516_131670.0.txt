L'ennesima operazione al braccio destro non ha tolto la voglia di correre a Marc Marquez. Lo spagnolo non vede l'ora di tornare e di riportare la Honda al vertice della MotoGP. Intervistato da Dazn Spagna, il numero 93 ha dichiarato: "Vorrei gareggiare prima della fine della stagione, ma se i medici mi diranno che non posso, non gareggerò". A proposito del futuro con la casa giapponese, Marquez ha aggiunto: " Il mio futuro dipende dalla Honda. Le do i due anni che ho di contratto, non li nego, perché dico sempre che la Honda è la Honda, è il marchio dei miei sogni, ma finché gareggio e credo di avere il livello, voglio un progetto vincente. Sennò..."