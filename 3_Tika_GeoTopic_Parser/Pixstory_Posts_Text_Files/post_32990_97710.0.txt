Dopo un avvio in salita e la vittoria con la Scozia di settimana scorsa, la nazionale femminile di rugby sconfigge anche il Galles 8-10 con un piazzato di Michela Silari allo scadere e conquista la sua seconda vittoria nel torneo. Le azzurre erano passate in vantaggio con una meta di Sara Barattin, trasformata per lo 0-7 iniziale. Poi i punti del Galles con un calcio e una meta non trasformata con l'8-7 che è arrivato al 76' e rischiava di condannare l'Italia, ma sul successivo attacco azzurro un fallo gallese regala alle ragazze un'opportunità ben sfruttata.