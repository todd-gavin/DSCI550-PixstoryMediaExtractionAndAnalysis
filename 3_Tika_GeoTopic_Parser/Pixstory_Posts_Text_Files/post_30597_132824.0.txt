La F1 abbraccia un nuovo grande marchio. Dal 2026 farà il suo esordio, prima volta assoluta, l'Audi. La casa di Ingolstadt, che fa parte del gruppo Volkswagen, ha annunciato oggi a Spa la firma dell'accordo con il Circus. L'impegno sarà nelle vesti di fornitore di motori, per una scuderia che quasi certamente sarà la Sauber, attualmente brandizzata Alfa Romeo. Proprio il matrimonio tra la scuderia svizzera e la casa italiana, è notizia di oggi, si chiuderà al termine del 2023. La data del 2026 non è casuale: proprio in quella stagione farà il debutto il nuovo regolamento tecnico inerente i motori, argomento che è stato terreno di confronto e di scontro tra le diverse case automobilistiche per diverse settimane. Nei prossimi mesi è attesa un analogo annuncio da parte della Porsche, altra casa che fa parte del gruppo Volkswagen, già promessa sposa della Red Bull Racing.