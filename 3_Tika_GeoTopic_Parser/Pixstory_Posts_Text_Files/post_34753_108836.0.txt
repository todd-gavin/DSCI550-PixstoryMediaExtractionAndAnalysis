Venerdì si conoscerà il calendario per la prossima serie A che, mai come quest'anno, inizierà presto e finirà tardi. "Colpa" del mondiale che per la prima volta si terrà in inverno visto che si gioca a Dubai. Ecco quindi che il primo fischio d'inizio sarà dato sabato 13 agosto 2022 e l'ultimo il 4 giugno 2023.

Come detto il Mondiale in Qatar sarà motivo di un lungo stop di oltre un mese. Ci si fermerà a novembre per ripartire poi a inizio gennaio. 

Prima della partenza delle nazionali (Italia esclusa) si giocheranno 15 partite di campionato, tre in più rispetto allo scorso anno. Per le squadre italiane che fanno le Coppe europee potrebbe non essere un bene perché, a partire da metà agosto e fino a inizio dicembre (quando finirà il campionato del Mondo) potrebbe ritrovarsi a giocare 23 partite, tante.

Problema ancora più grosso per la Fiorentina che inizierà la stagione prima con la Conference League. Un giocatore viola che venisse chiamato in nazionale per i Mondiali, arrivando in fondo alle varie competizioni, si ritroverebbe con 75 partite sulle gambe a fine stagione.