Manuel Locatelli è guarito dal Covid. A dare la notizia è la Juventus che comunica la fine del suo periodo di isolamento e il suo rientro in Nazionale: "Manuel Locatelli ha effettuato il controllo con test diagnostico (tampone) per Covid-19 con esito negativo. Il giocatore pertanto guarito e non più sottoposto al regime di isolamento partirà in serata per raggiungere il ritiro della nazionale italiana a Coverciano".

Il centrocampista ex Sassuolo non sarà a disposizione questa sera per il tecnico Roberto Mancini nella sfida contro la Macedonia, valida per l'accesso ai Mondiali di Qatar. Potrebbe però esserci in caso di vittoria nella finale di domenica contro la vincente tra Turchia e Portogallo. Sarà sicuramente arruolabile la prossima settimana nel big match di campionato che i bianconeri giocheranno contro l'Inter.