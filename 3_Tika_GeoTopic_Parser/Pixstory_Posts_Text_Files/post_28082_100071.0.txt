Dopo Imola e Brands Hatch, torna in pista il GT World Challenge Europe, la competizione per vetture GT3 che vede impegnato anche Valentino Rossi. Il campionato, che si divide in serie Endurance e Sprint, riparte dal tracciato francese di Magny Cours, che ospita il secondo round del format con gare corte e a doppia manche. Appuntamento domani, sabato 14 maggio per le prime qualifiche e gara-1, mentre nella giornata di domenica ci sarà la seconda manche preceduta dal secondo turno di prove ufficiali. Valentino sarà ancora al volante 
della sua Audi R8 LMS GT3 messa in pista dal team WRT e condivisa con Frederic Vervisch.

Foto: Instagram gtworldcheu