Siamo ormai alla vigilia della discesa libera femminile alle Olimpiadi invernali di Pechino 2022 e per Sofia Goggia arrivano riscontri incoraggianti dalla pista.
Nell'ultimo test prima della gara, la bergamasca ha ottenuto il quarto tempo, a 6 decimi dal miglior tempo della svizzera Haehlen.
I tempi contano relativamente in prova, ben di più pesano le sensazioni: "Non ho minimamente pensato alla gamba e penso si sia visto - ha dichiarato Sofia - Ero molto concentrata sul gesto da fare, piuttosto che volta a sentire i vari allarmi del corpo. È stata una bella prova, l'ennesima conferma che anche con due soli giri in discesa e pochissimi giorni di sci dopo un infortunio grave ci posso essere".