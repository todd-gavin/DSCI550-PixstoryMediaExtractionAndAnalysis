Manca esattamente un mese alla presentazione della nuova Ferrari F1. Il nome non è ancora noto, ma è certo che il team guidato da Mattia Binotto svelerà le forme e la livrea della nuova monoposto per il mondiale Formula 1 2022 nella giornata di giovedì 17 febbraio. Reduce da una stagione incoraggiante dopo il disastro del 2020, il Cavallino punta molto sulla prossima macchina, figlia del regolamento tecnico rivoluzionario che 
dovrebbe consentire a tutte le squadre di partire da un foglio bianco, azzerando i distacchi degli anni scorsi. Sarà imperativo farsi trovare pronti per scongiurare un (altro) ciclo di vacche magre…