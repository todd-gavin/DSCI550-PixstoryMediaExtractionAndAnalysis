Continua a perdere il Venezia di Zanetti, uscito sconfitto per 2-1 anche contro l’Udinese nel 32° turno di Serie A. Questa l’analisi del tecnico dei veneti: “Nella parte bassa della classifica non cambia molto perché perdiamo tutti sempre. Noi avevamo pareggiato una partita nel finale meritandoci il pari. Poi per la quinta volta in questo campionato prendiamo gol dopo il 94’, ovviamente la nostra partita sarebbe stata diversa senza questi episodi. C’è sicuramente una componente psicologica. È stata una partita combattuta e fisica, noi ci siamo stati dentro e siamo stati bravi a recuperare dopo un rigore che poteva stenderci. Sicuramente c’è un problema psicologico, dall’altra è chiaro che abbiamo dei limiti, bisogna essere chiari a fine campionato. Noi però ce la giocheremo fino in fondo, perché per me ce la possiamo ancora fare”