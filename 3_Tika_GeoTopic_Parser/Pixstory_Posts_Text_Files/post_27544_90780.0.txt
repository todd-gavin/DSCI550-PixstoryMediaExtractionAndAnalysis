Il campionissimo è costretto, ancora una volta, a fermarsi. Marc Marquez non sarà in pista nel GP Argentina, prossimo appuntamento del Mondiale MotoGP di scena nel fine settimana del 3 aprile sul tracciato di Termas de Rio Hondo. Il centauro spagnolo, reduce dalla brutta caduta nel warmup del GP Indonesia in cui ha di nuovo sbattuto pericolosamente la testa sull’asfalto, è stato fermato dai medici a causa del riacutizzarsi della 
diplopia, il fastidio visivo che lo porta a vedere doppio. A questo punto è improbabile che Marc possa essere presente ad Austin per il GP delle Americhe, che si terrà nel weekend successivo. A sostituirlo sulla Honda dovrebbe esserci il collaudatore Stefan Bradl.

Foto: Instagram motogp