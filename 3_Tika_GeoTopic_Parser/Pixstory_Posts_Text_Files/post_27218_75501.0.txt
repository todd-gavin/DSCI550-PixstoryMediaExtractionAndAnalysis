E’ un inconfondibile pezzo della storia del design italiano degli anni ’60 e ora è anche parte  dell’esposizione promossa dalla Fondazione Mazzoleni a Forte dei Marmi. La Spaghetti, l’iconica poltrona relax interamente intrecciata a mano in Italia e regolabile in 5 posizioni, rappresenta infatti un momento storico per la storia del design. Anni in cui 
gli oggetti d’uso e d’arredo sono cambiati, adattandosi a uno stile di vita più anticonformista rispetto al passato. Da quel momento il relax assume la connotazione moderna, uno stile “easy” nuovo e disinvolto lontano dalle sedute formali e troppo composte. La plastica diventa elemento progettuale di uso comune, in grado di interpretare la realtà e gli oggetti dell’abitare, come la Spaghetti in questo contesto innovativo. 
 A partire dal 2019 l’azienda bresciana FIAM, che produce la sedia, intreccia il percorso della Spaghetti con il mondo dell’arte entrando a far parte della collezione del MoMa Design Store di New York. A consolidare questa collaborazione, l’idea di creare delle originali ed eccentriche edizioni multicolor e pop in onore della celebre Pop Art.
Dal al 28 gennaio al 29 maggio 2022 una di queste versioni della poltrona Spaghetti sarà esposta alla mostra “Andy Warhol e la New Pop” nella prestigiosa Villa Bertelli di Forte dei Marmi, evento organizzato e promosso dalla Fondazione Mazzoleni, nata con l’obiettivo di sostenere a livello nazionale ed internazionale l’immenso mondo dell’arte, principalmente Made in Italy.