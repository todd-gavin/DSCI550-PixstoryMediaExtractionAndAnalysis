Charles Leclerc non delude le attese dei tifosi della: dopo aver già messo le cose in chiaro nel corso delle prove libere, l'idolo del pubblico di casa ha infatti conquistato la pole position del GP Monaco 2022. Al 24enne del Cavallino è di fatto bastato il primo giro in Q3: un tentativo monstre, chiuso in 1:11.376, con due decimi di vantaggio sul compagno Carlos Sainz poi coinvolto nel patatrac finale innescato da Perez, che ha di fatto messo fine ai giochi privandoci dell'ultimo sussulto nella lotta per la pole. Il messicano della Red Bull, il più rapido nell'ultima sessione di prove, era apparso l'unico avversario credibile dei due ferraristi, almeno fino 
all'incidente alla curva del Portier: nel corso dell'ultimo tentativo, Checo ha infatti perso il posteriore in percorrenza di curva, finendo per colpire con il retrotreno le barriere posizionate a pochi metri dall'ingresso del tunnel. Un caos poi completato dall'arrivo di Sainz, non in grado di frenare in tempo e di evitare il contatto con la RB18 numero 11. Soltanto quarto Max Verstappen dietro al compagno e davanti a Norris e Russell, mentre Hamilton non è andato oltre l’ottava casella in griglia a causa della bandiera rossa che gli ha impedito di completare l’ultimo giro. Domani alle 15 l’ultimo atto di questo weekend monegasco: i tifosi della rossa 
sperano. 

Foto: Instagram scuderiaferrari