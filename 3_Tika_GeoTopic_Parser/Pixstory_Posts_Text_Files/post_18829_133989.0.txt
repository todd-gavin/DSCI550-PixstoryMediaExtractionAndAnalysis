In quattro giornate di Premier League Haaland ha già messo a segno sei gol, più di uno a partita. L'attaccante norvegese ieri ha portato alla vittoria, dopo un'incredibile rimonta, il suo Manchester City realizzando una tripletta contro il Crystal Palace che, nel primo tempo, si era portato in vantaggio di due gol. 

Sembrava un dejavu di quanto successo nell'ottobre di un anno fa quando il Palace si era imposto per 2-0. Questa volta però a fare la differenza è stato Haaland e un secondo tempo giocato in maniera diversa rispetto al primo da parte di tutti gli uomini di Guardiola. A lanciare la carica è stato Bernardo Silva, prima che l'ex attaccante del Borussia Dortmund si scatenasse. Ad aprire la partita era stato un autogol di Stones, seguito dal raddoppio di Andersen.

Con i 3 punti conquistati il Manchester City sale al secondo posto a quota 10, dietro la capolista Arsenal a punteggio pieno. Il Crystal Palace resta a 4 punti.