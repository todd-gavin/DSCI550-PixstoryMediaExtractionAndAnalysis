Il Napoli potrebbe aver detto “addio” alle speranze scudetto dopo il pareggio interno con la Roma. A risentirne è tutto l’ambiente, ma c’è un giocatore, che il prossimo anno non vestirà la maglia della sua città, che a fine partita è scoppiato il lacrime. Si tratta di Lorenzo Insigne, il capitano di questo Napoli, colui che aveva dato speranze ai tifosi segnando il calcio di rigore che per pochi minuti non ha regato i tre punti che avrebbero fatto continuare la corsa al primo posto agli uomini di mister Spalletti. Invece il gol del pareggio all’ultimo è stato come un fulmine a ciel sereno per il Napoli.

Per Insigne ieri la partita era iniziata con l’esplosione di gioia per il rigore segnato al decimo minuto. Una felicità incontenibile per chi, napoletano, sogna di riportare il tricolore nella sua città. Il pareggio ha poi rovinato tutto. Insigne prima ha dato un calcio sconsolato alle bottiglie d’acqua e, al triplice fischio, è scoppiato in un pianto che non è passato inosservato. Ha voluto chiedere scusa ai tifosi, ci teneva a onorare con la vittoria il 120esimo gol con la stessa maglia e a rincorrere le due milanesi che ora distano 2 e 4 punti.

La matematica non condanna ancora il Napoli, ma è davvero difficile superare due squadre in sole 5 giornate di campionato.