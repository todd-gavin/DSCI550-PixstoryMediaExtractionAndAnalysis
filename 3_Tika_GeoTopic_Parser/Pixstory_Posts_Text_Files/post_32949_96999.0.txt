Sette gol e un match che è già storia. All'Etihad Stadium di Manchester il City di Pep Guardiola è riuscito con una prova corale a battere per 4-3 il Real Madrid di Carletto Ancelotti, che deve ringraziare Benzema se potrà giocarsi nel ritorno di settimana prossima al Bernabeu il passaggio del turno. Dopo appena 2 minuti ha aperto le marcature De Bruyne, con il raddoppio arrivato già all'11' grazie a Gabriel Jesus. Il Real Madrid ha inseguito sin dall'inizio, con Benzema che ha portato i blancos sul 2-1. Nella ripresa Foden ha allungato ancora sul 3-1, ma il Real ha risposto prontamente con Vinicius per il 3-2. Al 74' il quarto gol dei celesti. Ma non è finita qui. All'82' un rigore di Benzema tiene ancora in gioco le speranze degli spagnoli.