Continuano le polemiche sulla decisione degli organizzatori di Wimbledon di escludere i tennisti russi e bielorussi. A parlarne è stato Andrey Rublev, uno degli atleti che sarà escluso dal rettangolo verde inglese. “Prima di tutto, non mi intendo di politica. Non so niente, non leggo le notizie e non seguo in generale, perché lavoro duro per essere un tennista e questo è il mio lavoro”, ha detto, “Ieri alcuni giocatori e io abbiamo avuto una call con Wimbledon, solo per parlare della situazione e cercare di trovare una soluzione. Ad essere onesti, le ragioni che hanno addotto per l’esclusione non hanno senso e non c’è una logica in quello che hanno proposto.Avrei potuto capire se escludere i giocatori russi e bielorussi avesse un qualche impatto, ma non servirà a niente e non cambierà niente. Quello che stanno facendo è una discriminazione nei nostri confronti".

I tennisti della call hanno proposto agli organizzatori del torneo di Wimbledon di donare il montepremi agli aiuti umanitari, alle famiglie e ai bambi che soffrono. “Penso che una mossa del genere almeno servirebbe davvero a qualcosa e mostrerebbe che il governo britannico è davvero dalla parte della pace e vuole dare una mano. A seconda dei risultati dei giocatori e delle giocatrici potrebbe anche venir fuori una cifra intorno al milione di sterline e penso sia una cifra enorme, che in due mesi nessun altro sport ha donato”.

Per il momento non si esposto nessuno da parte di Wimbledon. Anzi, pare che abbiano chiesto anche agli organizzatori degli Internazionali di Roma di fare le stesse esclusioni.