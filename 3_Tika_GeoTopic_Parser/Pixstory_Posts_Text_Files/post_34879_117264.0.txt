Dopo il quarto posto ai Mondiali di Eugene, kermesse a cui puntava dall'oro di Tokyo, Tamberi non sa se parteciperà agli Europei che inizieranno tra meno di un mese a Monaco. Da un lato c'è a delusione per il mancato podio, dall'altro c'è il motivo per cui non ha potuto esprimersi al massimo e cioè quei dolori che lo attanagliano da dopo le Olimpiadi. 

"Adesso lavoreremo per Monaco, vedremo come staranno i problemi fisici e se sarà il caso di rischiare", ha detto Tamberi al termine della competizione di salto in alto a Eugene, "Qui era il caso di rischiare. Voglio recuperare l’infortunio e puntare ai Mondiali di Budapest 2023. Non sto dicendo che non gareggerò agli Europei di Monaco: l’obiettivo è andare lì e vincere, ma prima voglio guarire“.

Tamberi quest'anno ha gareggiato crescendo di gara in gara per arrivare al meglio ai Mondiali. Il quarto posto non deve averlo digerito facilmente e se non sarà a posto fisicamente potrebbe evitare di bissare ai campionati europei.