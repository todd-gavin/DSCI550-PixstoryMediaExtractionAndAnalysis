La nuova era della Nazionale Italiana di calcio guidata da Roberto Mancini è iniziata con l'incoraggiante pareggio interno con la Germania, nel match disputato a Bologna e terminato 1-1. Tra i volti nuovi degli Azzurri che hanno attirato maggior attenzione c'è quello del 18enne Wilfried Gnonto. Il classe 2003, nativo di Verbania e militante nello Zurigo, è stato protagonista nella partita del Dall'Ara, tanto da guadagnarsi la promozione a titolare nella prossima sfida di Nations League contro l'Ungheria. Parlando del nuovo talento su cui si ripongono molte speranze, Mancini ha dichiarato: “Per l’età che ha, Gnonto sa giocare come pochi. E ha una velocità importante, ma ha solo 18 anni e non dobbiamo caricarlo di pressione. Comunque è un ragazzo equilibrato. La qualità migliore che è ha è l’intelligenza”.