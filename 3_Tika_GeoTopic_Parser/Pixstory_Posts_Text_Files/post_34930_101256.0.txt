Domani, vennerdì 20 maggio 2022, sarà una data "storica". Dopo 60 anni di assenza tra i professionisti, i pugili cubani tornano tra i professionisti con una serie di incontri in Messico, ad Aguascalientes.

Si parla di data storica perché nel 1962 Fidel Castro abolì lo sport professionistico, tre anni dopo la vittoria della Rivoluzione.

Nonostante l'abolizione del professionismo, gli atleti cubani hanno portato in alto la bandiera del loro paese sia nei campionati mondiali che alle Olimpiadi: in totale sono un'ottantina i titoli mondiali e 41 quelli olimpici. La delegazione cubana comprende sei pugili di cui tre campioni olimpici (Julio César La Cruz, Roniel Iglesias e Arlen López). Nella giornata di domani incroceranno i guantoni con pugili messicani e un colombiano.

La Cruz ha così commentato: "Partecipare a campionati professionistici aumenterà la nostra competività. Gareggeremo contro pugili di altissimo livello, come noi, e questo ci permetterà di rimanere nell'élite".