Giornata da incorniciare per Alessandro Covi al Giro d'Italia. Il 23enne ha trionfato nel tappone alpino con partenza da Belluno e arrivo alla Marmolada, transitando per primo sulla Cima Coppi rappresentata dal passo del Pordoi e poi giungendo solitario sul traguardo resistendo al ritorno di Novak. Buon terzo posto per Giulio Ciccone. Dietro ai fuggitivi, importanti novità per la classifica generale. Jay Hindley ha attaccato a 2 km dall'arrivo, staccando Carapaz e Landa. L'australiano è così la nuova maglia rosa, con 1'25” di vantaggio sull'ecudoriano e 1'51” sullo spagnolo che a sua volta ha recuperato sull'ex leader. Vincenzo Nibali ha difeso la quarta posizione. Domani è in programma la decisiva tappa finale, la cronometro di 17 km in programma a Verona.