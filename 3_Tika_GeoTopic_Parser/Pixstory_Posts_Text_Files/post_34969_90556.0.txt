Chi ipotizzava di vedere Paulo Dybala con la maglia blaugrana del Barcellona dalla prossima stagione dovrà ricredersi. Le notizie che arrivano dalla Spagna parlano di uno Xavi decisamente contrariato dal possibile ingaggio dell'attaccante argentino. E per diversi motivi. In primis perché, secondo quanto riporta El Nacional, il tecnico del Barca considererebbe "Dybala sopravvalutato e non funzionale al suo progetto tattico".

In secondo luogo, e non è cosa da poco, da quando Xavi si è seduto sulla panchina del Barcellona, sono arrivati diversi giocatori offensioni come Ferran Torres e Aubameyang, in più Memphis Depay è rientrato dall'infortunio e Dembele sembra essere rinato. Quindi Dybala non sembra essere un obiettivo, considerata anche l'esosa richiesta del procuratore dell'argentino.