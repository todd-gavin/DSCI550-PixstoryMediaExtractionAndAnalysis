Venerdì e sabato l'Italia maschile del tennis gioca un match molto importante per l'accesso alla prossima Coppa Davis contro la Slovacchia. Il quintetto azzurro è composto da Jannik Sinner, Lorenzo Sonego, Lorenzo Musetti, Simone Bolelli e Stefano Travaglia con il classe 2002 Flavio Cobolli come Sparring Partner, tennisti giovani guidati da Volandri, il capitano. "Parliamo di una squadra giovane, composta da elementi nuovi e abbiamo bisogno di tempo I ragazzi sono tutti in crescita e siamo molto motivati. Sonego è da Top 20, Musetti sta crescendo e abbiamo visto Jannik giocare la scorsa settimana, con tutte le novità del caso (si riferisce al rinnovato team dell’altoatesino, ndr). Sentir parlare dei successi dei nostri giocatori è la prova che siamo diventati un movimento importante. Gestire una squadra importante, forte, mi rende molto fiducioso".

Assenti di lusso per il fine settimana sono Matteo Berrettini e Fabio Fognini. Il primo si sta allenando negli States dopo l'ennesima uscita per infortunio da un torneo, mentre per Fognini la situazione è diversa perché ha uno stiramento al polpaccio.