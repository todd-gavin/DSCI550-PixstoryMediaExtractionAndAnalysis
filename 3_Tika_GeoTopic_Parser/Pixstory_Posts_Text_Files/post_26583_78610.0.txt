Mentre negli studios di Cinecittà andranno in scena dal 2 al 4 febbraio gli show di oltre 100 stilisti emergenti, Mariano Angelucci, presidente della commisione capitolina turismo, lavora per portare la moda nelle piazze più belle dell’eterna città.

"Stiamo lavorando per riportare al più presto, nelle piazze di Roma e nei luoghi più evocativi della nostra città iniziative dedicate all'alta moda - spiega - . Si tratta di un settore strategico per il rilancio della Capitale che intende offrire alle maggiori case di moda i palcoscenici più suggestivi al mondo, nel cuore di Roma. Per i prossimi appuntamenti di haute couture stiamo lavorando a location d'eccezione come l'arena del Colosseo e i Fori Imperiali".