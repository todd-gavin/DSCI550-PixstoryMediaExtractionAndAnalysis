Trova finalmente la parola fine la telenovela tra Pippo Inzaghi e il Brescia. L'allenatore e il presidente Massimo Cellino hanno raggiunto l'accordo per uscire in maniera consensuale dal contratto che legava l'ex attaccante alla società lombarda. Inzaghi potrà così vagliare le nuove offerte che gli arriveranno, con quella del Cagliari in vantaggio al momento, mentre il Brescia ripartirà da Pep Clotet, allenatore già sotto contratto dopo l'esperienza dell'anno precedente terminata con l'eliminazione ai playoff di serie B.