Dopo l'esonero di Walter Mazzarri dalla panchina del Cagliari, emergono retroscena scottanti sulla conclusione del rapporto tra l'allenatore livornese e la societ√† sarda. Il quotidiano Unione Sarda ha riportato che l'allontanamento sarebbe avvenuto "per giusta causa", dettaglio non secondario dato che Mazzarri aveva in mano un contratto valido fino al 2024 e che in questo caso il Cagliari non sarebbe tenuto a continuare a pagarlo. Secondo quanto riporta il quotidiano, l'allenatore avrebbe insultato il presidente e la squadra e dunque potrebbero esserci le premesse per un braccio di ferro legale. L'agenzia Ansa riporta fonti vicine alla presidenza che confermano come sia in corso al momento un provvedimento di sospensione dall'incarico. Un piccolo indizio della situazione tesa si era avuto dal comunicato ufficiale con cui il Cagliari annunciava il divorzio da Mazzarri: non era infatti presente alcuna parola di ringraziamento.