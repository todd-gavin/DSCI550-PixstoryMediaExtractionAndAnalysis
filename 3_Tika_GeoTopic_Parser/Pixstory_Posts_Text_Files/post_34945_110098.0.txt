Un altro calciatore europeo potrebbe prestissimo sbarcare nel campionato americano. Dopo Insigne e Chiellini, Gareth Bale avrebbe trovato un accordo con il Los Angeles FC: l'ex di Real Madrid (con cui ha vinto 5 Champions League) e Tottenham potrebbe dunque essere compagno di squadra dell'ex difensore juventino e giocare il derby contro il Los Angeles Galaxy, squadra nota per aver ingaggiato in passato giocatori come Beckham e Ibrahimovic.

La notizia non è ancora ufficiale ma dovrebbe diventarlo a giorni. Sul contratto del giocatore l'indiscrezione non parla di uno stipendio faraonico ma rispetterà i parametri del tetto salariale. Bale dovrebbe così firmare un contratto da 1,5 milioni di euro lordi a stagione.