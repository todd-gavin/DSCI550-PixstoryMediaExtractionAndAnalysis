യുവേഫ ചാമ്പ്യന്‍സ് ലീഗ് ഫുട്ബാളിൽ കളിക്കുന്ന ആദ്യ ഇന്ത്യന്‍ താരമായി മനീഷ കല്യാണ്‍. സൈപ്രസ് ചാമ്പ്യന്മാരായ അപോളോന്‍ ലേഡീസിന് വേണ്ടിയാണ് മനീഷ അരങ്ങേറ്റം കുറിച്ചത്. 

കഴിഞ്ഞ മാസമാണ് 20കാരിയായ മുന്നേറ്റനിര താരത്തെ അപോളോന്‍ ലേഡീസ് സ്വന്തമാക്കിയത്. ചാമ്പ്യൻസ് ലീഗിൽ അപോളോന്‍ ലേഡീസിന് വേണ്ടി സബ്സ്റ്റിറ്റ്യൂട്ട് ആയാണ് മനീഷ അറുപതാം മിനിറ്റിൽ ഇറങ്ങിയത്. 

2019-20 സീസണില്‍ ഗോകുലത്തിന് വേണ്ടി കളിച്ച മനീഷ ഫുട്ബോൾ ലോകത്തിൻ്റെ ശ്രദ്ധ പിടിച്ചിരുന്നു. 2021 നവംബറില്‍ ബ്രസീലിന് എതിരായ ഇന്ത്യയുടെ സൗഹൃദ മത്സരത്തിലും മനീഷ കളിച്ചു. 

കരുത്തരായ ബ്രസീലിന് എതിരെ ഗോള്‍ നേടുന്ന ആദ്യ ഇന്ത്യന്‍ താരമായും മനീഷ മാറി.