Il ritorno di Romelu Lukaku all'Inter è realtà. L'attaccante belga è sbarcato all'aeroporto di Linate alle 6:30 di questa mattina, per dirigersi poi all'Humanitas di Rozzano per le visite mediche. Successivamente è stato il momento di passare al Coni di Milano per ottenere l'idoneità sportiva. Nel pomeriggio dovrebbe esserci il rito della firma del contratto nella sede dell'Inter, da immortalare davanti agli scatti dei fotografi. Lukaku ritorna a Milano dopo appena un anno, piuttosto deludente, passato nelle fila del Chelsea.