Una vittoria clamorosa quella dell'Italia del rugby, arrivata al Millennium Stadium contro il Galles all'ultimissimo minuto, con una meta straordinaria propiziata da una fuga in solitaria di Ange Capuozzo poi finalizzata da Edoardo Padovani. La trasformazione di Garbisi ha fruttato il 21-22 finale con cui gli azzurri hanno espugnato per la prima volta nella storia il campo del Galles. Prima di oggi, infatti, l'Italia aveva raccolto al massimo un pareggio in trasferta a Cardiff, mentre aveva gi√† sconfitto i gallesi al Flaminio nell'edizione del 2003. Al termine del match un gesto bellissimo da parte del gallese Adams che ha regalato il premio di man of the match a uno sbalordito Capuozzo. Di Garbisi e Padovani il resto dei punti dell'Italia, maturati grazie a cinque calci di punizione.