Non arrivano buone notizie in casa Atalanta. Per la delicata sfida di questa sera al Gewiss Stadium non sarà infatti presente il capitano Rafael Toloi. Il difensore brasiliano, out per l'ennesimo problema muscolare patito al flessore, non sarà dunque a disposizione di Gian Piero Gasperini. Lo stop è arrivato nelle scorse ore e di conseguenza il giocatore non è poi risultato nell’elenco dei convocati. Al suo posto potrebbe giocare Scalvini con Demiral e probabilmente Palomino a completare il terzetto difensivo.