Negli ottavi di finale del torneo ATP 500 di Amburgo, Lorenzo Musetti trova la seconda vittoria della settimana ed elimina il finlandese Emil Ruusuvuori per 6-4 7-5 nonostante abbia avuto bisogno di ben 7 match point per chiudere il conto. Se la vedrà venerdì nei quarti con lo spagnolo Davidovich-Fokina mentre domani toccherà a Fabio Fognini impegnato negli ottavi contro il russo Khachanov. Sempre domani, ma a Gstaad (ATP 250), ci sarà il rientro in campo di Matteo Berrettini contro il francese Richard Gasquet. Tra le donne impegnate al torneo WTA 250 di Palermo non si è giocato il match tra Jasmine Paolini e la cinese Zhang, con l'avanzamento a tavolino ai quarti dell'azzurra per forfeit dell'avversaria. Domani, invece, dovranno guadagnarsi l'accesso alla top 8 Elisabetta Cocciaretto (contro la francese Garcia) e Lucia Bronzetti, contro la russa Avanesjan.