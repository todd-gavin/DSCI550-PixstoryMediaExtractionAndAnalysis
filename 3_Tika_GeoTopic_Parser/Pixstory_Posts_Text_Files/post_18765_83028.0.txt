La stagione della Juventus da domani potrebbe svoltare visto che si torna in campo in Champions League con la partita a eliminazione diretta contro il Villareal. Oggi mister Allegri ha parlato in conferenza stampa dicendo che il match contro gli spagnoli è tutt'altro che semplice: “Non è un ottavo scontato, abbiamo 50% di probabilità di passare. Loro vengon da periodo molto buono come noi, sono esperti e hanno un allenatore molto bravo che non dà vantaggi. Dovremo stare attenti ai dettagli e portare l’episodio dalla nostra parte. Bisogna fare una partita ordinata e di pazienza, il nostro obiettivo è passare il turno ma il turno non lo passiamo domani".

Per la prima volta in Champions League non si terrà contro dei gol fatti in casa e in trasferta. Una novità che, secondo il tecnico bianconero, presenta dei vantaggi e degli svantaggi allo stesso tempo, "domani dobbiamo cercare di fare una bella prestazione e fare risultato. Poi dopo ottenere il passaggio del turno nella gara di ritorno".

In campo non ci sarà Dybala, infortunato, quindi inizieranno Vlahovic e Morata in attacco. A loro supporto potrebbe giocare Cuadrado, ma non è una decisione che Allegri ha ancora preso. Sugli altri: "Bonucci ha fatto oggi il primo allenamento con la squadra, non ha avuto dolore e averlo domani è già un successo. Se servisse potrebbe entrare ma sicuramente rientrerà per la partita di sabato. Pellegrini rientrerà, Rabiot ha preso un colpo ed è a disposizione. Bernardeschi non sta bene, sta procedendo, domani dovrebbe cominciare a correre. Di Arthur sono molto contento, devo valutare".