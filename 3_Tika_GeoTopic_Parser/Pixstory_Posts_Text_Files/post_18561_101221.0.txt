La Juventus ha annunciato il rinnovo del contratto, fino al 2023, della calciatrice della squadra femminile Junge Pedersen.

Nel farlo, sul proprio sito, il club ha ricordato un gol fatto dalla giocatrice danese che rimarrà nella storia cioè il primo mai segnato dalla nascita della Juventus Woman: "Il gol resta, speciale e indimenticabile, ma è solo uno dei tanti momenti in cui il suo apporto alla squadra è stato fondamentale. Non sempre con i gol, anzi, più spesso lavorando quasi nell’ombra, dominando il centrocampo e costruendo dighe insuperabili per le avversarie. Fin dal suo arrivo ha saputo essere un pilastro per la squadra, contribuendo ai tantissimi successi di questi anni".