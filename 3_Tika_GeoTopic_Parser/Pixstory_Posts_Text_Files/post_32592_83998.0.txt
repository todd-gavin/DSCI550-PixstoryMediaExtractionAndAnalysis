Lo spagnolo Rafael Nadal ha battuto per 6-3 6-3 il prossimo numero uno del mondo, il russo Daniil Medvedev nelle semifinali dell'ATP 500 di Acapulco. Il campionissimo iberico è ancora imbattuto quest'anno (14 vittorie e 0 sconfitte) e ha superato il russo che aveva già battuto in finale agli Australian open. Domani in finale se la vedrà con il britannico Norrie, che ha superato a sorpresa il greco Tsitsipas per 6-4 6-4. Nel torneo di Dubai, invece, trionfa il russo Rublev, che ha sconfitto per 6-3 6-4 il ceco Vesely, giustiziere di Djokovic nei quarti di finale.