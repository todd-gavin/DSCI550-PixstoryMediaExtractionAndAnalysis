कुंड की हुई सफाई " 

काशी खंड के अनुसार गंगा अवतरण से पहले अस्तित्व वाले मणिकर्णिका घाट व चक्र पुष्करिणी कुंड की रविवार को नमामि गंगे ( गंगा विचार मंच )के सदस्यों ने सफाई की । मणिकर्णिका घाट के सामने गंगा एवं चक्र पुष्करणी कुंड की तलहटी से श्रद्धालुओं द्वारा विसर्जित किए गए अनेकों सामग्रियों को बाहर निकाला । उपस्थित नागरिकों को कपड़े पूजन सामग्री आदि का विसर्जन करने के लिए मना किया गया । स्वच्छता को संस्कार के रूप में शामिल करने की अपील की गई। ' गंदगी है तो बीमारी है , सफाई है तो स्वास्थ्य है' का संदेश दिया गया । मणिकर्णिका तीर्थ और चक्र पुष्करणी कुंड की महिमा पृथ्वी के सभी तीर्थों की तुलना में श्रेष्ठ है। काशी खंडोंक्त में वर्णित यह क्षेत्र धार्मिक आस्था और पर्यटन का भी केंद्र बिंदु है इसलिए साफ सफाई बहुत जरूरी है । 
वाराणसी में गंगा से भी प्राचीन मणिकर्णिका चक्र पुष्करणी कुंड में अक्षय तृतीया के दूसरे दिन स्नान की पंरपरा है। ऐसी मान्यता है कि कुंड में स्नान से अक्षय फल, चारों धाम के पुण्य का लाभ मिलता है।