Problemi tra l'Inter e lo sponsor Digitalbits. L'azienda specializzata in cryptovalute non ha versato la prima tranche di pagamento relativa alla nuova stagione, parte di un accordo che dovrebbe portare complessivamente 85 milioni di euro in 4 anni nelle casse nerazzurre. La società milanese ha reagito togliendo il marchio Digitalbits dalle proprio piattaforme online e dai tabelloni pubblicitari a bordocampo nell'amichevole di domani con il Cesena. Rinviata a settembre la presentazione della seconda maglia. Il rompicapo principale riguarda proprio le divise: dopo essere stato sponsor di manica, da questa stagione Digitalbit è diventato lo sponsor principale. Un'eventuale eliminazione e sostituzione con altro marchio avrebbe forti ripercussioni anche a livello di marketing.