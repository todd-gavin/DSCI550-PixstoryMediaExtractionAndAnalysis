Jannik Sinner si qualifica agli ottavi di finali del torneo Atp di Indian Wells battendo il francese Bonzi, che nel secondo turno aveva eliminato l'italiano Sonego. Un match non semplicissimo per il tennista azzurro che è dovuto arrivare al terzo set per chiudere la partita: punteggio finale 7-6 3-6 6-4 con l'avversario che ha messo complessivamente a segno più punti di Sinner che però ha fatto vedere tutta la grinta che può mettere in campo e la voglia di non mollare.

Tennisticamente non è al massimo Sinner, forse ha sentito più del dovuto la pressione, soprattutto in finale di primo set, cedendo infatti il secondo a Bonzi per 6-3. Alla fine delle due ore e mezza di gara però è l'altoatesino a chiudere con un 6-4 finale.

Agli ottavi di finale Sinner dovrà vedersela contro l'australiano Kyrgios che ha eliminato Casper Ruud. Per l'italiano sarà un test molto importante in un momento di forma non perfetto, ma il talento e la voglia potrebbero essere decisivi per staccare il biglietto per i quarti di finale a Indian Wells.