Lutto nel mondo del pattinaggio. In un incidente stradale nei pressi di Rovigo è morto l'ex campione del mondo Riccardo Passarotto. Si è spento a soli 25 anni in un terribile schianto in sella alla sua motocicletta: è finito contro una centralina in cemento dell'Enel.

Quando sono arrivati i soccorsi, è stato intubato e trasportato in ospedale dove è stato messo in prognosi riservata. Le condizioni sono peggiorate e Riccardo Passarotto è spirato poco dopo.

L'ex campione del mondo viveva con la sua compagna Giulia nei pressi di Rovigo. Dopo il ritiro si era dato al body building e faceva da preparatore.