Il proprietario del Monza, Silvio Berlusconi, l'uomo che è riuscito insieme al suo fido Adriano Galliani a portare il club per la prima volta nella storia in Serie A, è intervenuto in diretta su Rtl 102.5.

"La Serie A? Doveva arrivare un anno prima", ha detto Berlusconi, "Poi abbiamo trovato un certo arbitro che ci ha negato un gol. Comunque siamo in Serie A, speriamo anche che con la campagna acquisti che abbiamo fatto di riuscire a non sfigurare e di restarci".

Un mercato certamente anomalo per una neopromossa. Il Monza ha acquistato dieci giocatori, molti dei quali con esperienza non da poco e anche un campione d'Europa, il nuovo capitano Pessina dall'Atalanta. A Monza sono arrivati Andrea Ranocchia, Carboni, Marlon e Birindelli, i centrocampisti Sensi, Bondo e Filippo Ranocchia e Caprari in attacco. Ma non sarebbe ancora finita.