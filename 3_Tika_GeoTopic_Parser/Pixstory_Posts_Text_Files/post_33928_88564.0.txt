L’allenatore della Sampdoria Marco Giampaolo, ai microfoni di Dazn, analizza la vittoria contro il Venezia che permette ai blucerchiati di allontanare la zona più calda della classifica: 

“Era uno scontro diretto, i punti valgono doppio. Dovevamo essere contenti di giocare questa partita, o noi o loro, detta brutalmente. Ci avrebbe potuto dare ossigeno per non arrivare col fiato corto alla fine. Ancora è dura, dobbiamo lottare, ma ci dà una bella spinta. L’avessimo persa staremmo parlando di altro. Quotidianamente mi seguono, lavorano bene. Non c'è un giocatore che mi rompe le scatole. Sono bravi, lavorano bene, non ho di che lamentarmi. Poi le partite si possono perdere, se mi arrabbio è perché possono fare di più perché le risorse in rosa sono tante”.