Il Real Valladolid si appresta a tornare ne LaLiga dopo aver concluso al 2° posto in Segunda División, grazie agli 81 punti raccolti nelle 42 partite giocate. 

Una promozione conquistata sul campo per la quale Ronaldo, presidente del club ormai dal 2018, aveva fatto una promessa: «Se saliamo nel massimo campionato spagnolo, farò tutto il cammino di Santiago».

Detto fatto. Questa mattina 'Il Fenomeno' è partito dallo stadio Nuevo José Zarilla a bordo della sua bicicletta elettrica, pronto per le 6 tappe e i 50 chilometri che lo porteranno a Santiago de Compostela: «Il cammino è qualcosa che ho sempre avuto in mente di fare. Sarà un'esperienza molto bella, so già che soffrirò a livello fisico, ma sarà indimenticabile. 

Quando siamo retrocessi, sapevamo che avremmo dovuto lavorare moltissimo per tornare ne LaLiga. Ho fatto la mia promessa e abbiamo lavorato tutti benissimo. Dopo tutti i cambiamenti apportati, è cambiata anche la filosofia del club».

Insieme a Ronaldo, per quest'avventura, sono partiti anche la sua compagna, una guida, un fisioterapista, un meccanico e una troupe che riprenderà il tutto per il suo canale Twitch.