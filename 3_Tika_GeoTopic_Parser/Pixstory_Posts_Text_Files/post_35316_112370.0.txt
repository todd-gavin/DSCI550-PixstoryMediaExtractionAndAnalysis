"U.S. Cremonese comunica di aver acquisito da As Roma a titolo definitivo il diritto alle prestazioni sportive del calciatore Tommaso Pantaleo Milanese. Nato a Galatina (Lecce) il 31 luglio 2002, centrocampista, Milanese è un prodotto del vivaio della Roma. Dopo le prime esperienze in diverse scuole calcio della provincia di Lecce, con la Roma il centrocampista è sceso in campo nei campionati Under 15, Under 16, Under 17, Under 18 e Primavera; con la prima squadra ha invece totalizzato 3 presenze, una rete e un assist in Europa League nella stagione 2020/21. Milanese nell’ultimo campionato ha indossato la maglia dell’Alessandria, giocando 35 partite in Serie B (con un gol e un assist). Punto fermo delle nazionali giovanili, recentemente è stato convocato da Nicolato per lo stage con l’Under 21.” Con questo comunicato ufficiale la società Cremonese conferma il passaggio dalla Roma di Milanese. Il giocatore avrà dunque modo nella prossima stagione di calcare i campi della Serie A.