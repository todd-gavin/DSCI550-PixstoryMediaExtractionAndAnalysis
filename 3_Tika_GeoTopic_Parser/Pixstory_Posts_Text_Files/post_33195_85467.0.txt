Dopo la sconfitta nel doppio della coppia improvvisata Sinner-Bolelli al tie break del terzo (6-3 1-6 7-6 il risultato finale appannaggio della coppia slovacca composta da Filip Polasek e Igor Zelenay) l'Italia è stata sull'orlo dell'eliminazione in coppa Davis. A riportarla a galla ci hanno pensato i due giovanissimi, Jannik Sinner, che si è riscattato battendo in due set 7-5 6-4 Horansky, e Lorenzo Musetti, buttato nella mischia al posto di Sonego dal CT Volandri e bravo a superare 6-7 6-2 6-4 lo slovacco Gombos.