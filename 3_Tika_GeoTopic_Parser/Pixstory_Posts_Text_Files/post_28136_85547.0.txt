Il Mondiale 2022 di MotoGP è partito oggi dalla pista di Losail, con un risultato decisamente imprevisto rispetto alle qualifiche di ieri. Così, dopo la pole position ottenuta ieri a sorpresa da Jorge Martin, a centrare la prima vittoria in carriera in MotoGP è stato l’italiano Enea Bastianini, in sella alla Ducati 2021 del team del compianto Fausto Gresini, scomparso un anno fa a causa del Covid. Alle sue spalle la KTM di Brad Binder, con Pol Espargaro (a lungo leader della gara) a completare il podio. Poi l’Aprilia dell’ottimo Aleix Espargaro, che negli ultimi giri scavalca Marc Marquez. Solo nono Fabio Quartararo, mentre malissimo è andata alle Ducati ufficiali: Pecco Bagnaia è finito a terra nel tentativo di sorpassare il poleman Martin, in lotta per l’ottava posizione. La MotoGP torna in pista il prossimo 20 marzo per il GP di Indonesia sulla nuova pista di Mandalika.

Foto: Instagram motogp