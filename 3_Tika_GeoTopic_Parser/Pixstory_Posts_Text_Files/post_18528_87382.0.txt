Daniil Medvedev è durato appena tre settimana al primo posto in classifica Atp. Una sconfitta non prevista al terzo turno dell'Atp di Indian Wells, contro il francese Gael Monfils, da lunedì lo farà tornare al secondo posto in favore di Nole Djokovic.

Una sconfitta amara, arrivata a causa di troppi errori e pochi lampi. Complessivamente Medvedev ha messo a segno 5 ace, commesso 6 doppi falli, il 50% di prime con una realizzazione del 64% sulla prima e di appena il 50% con la seconda e 28 errori gratuiti. Numeri impietosi per il numero uno al mondo. Il risultato finale, maturato in oltre due ore, ha visto Monfils vincere in tre set per 4-6 6-3 6-1..

Le difficoltà del russo si erano già viste nel primo set, vinto ma non convincendo appieno. E nel secondo set la situazione si è ribaltata con Monfils capace di vincere 6-3, per poi chiudere l'incontro con un perentorio terzo set finito 6-1.