Il Senegal raggiunge la finale della Coppa d’Africa dopo aver battuto per 3-1 il Burkina Faso in semifinale. La squadra di Koulibaly e Manè, tra le favorite dai bookmakers alla vigilia della competizione, ha centrato l’accesso alla finale della massima competizione africana. Diallo e Gueye, entrambi giocatori del Paris Saint-Germain, firmano le prime due reti tra il 70′ e il 76′. Bertrand Traoré riporta in partita i burkinabé all’82’ ma è Sadio Mané a chiudere i conti cinque minuti più tardi, calando il definitivo 3-1. Adesso il Senegal attende la vincente di Egitto-Camerun, che si giocherà domani per scoprire chi dovrà affrontare in finale.