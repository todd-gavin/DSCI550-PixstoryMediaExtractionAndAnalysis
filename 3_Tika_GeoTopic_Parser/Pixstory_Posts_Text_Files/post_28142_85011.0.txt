Dopo la cancellazione del GP di Russia 2022, che si sarebbe dovuto tenere sulla pista di Sochi nel weekend del 25 settembre, la Formula 1 (e, in generale, tutto il fronte occidentale) taglia tutti i ponti con il Paese di Vladimir Putin. Il campionato del mondo ha infatti stracciato il contratto già firmato con la Russia per l’organizzazione del GP che, a partire dal 2023, si sarebbe dovuto correre sul nuovissimo tracciato di Igora Drive, nei pressi di San Pietroburgo. Non c’è dunque soltanto una decisione momentanea, ma un impegno “sanzionatorio” di lungo termine del paddock in risposta all’invasione dell’Ucraina. 

Foto: Instagram igora.drive