Fuori tutte le prime quattro teste di serie nel torneo Godò! Continua l'ascesa del giovane prodigio del tennis mondiale, Carlos Alcaraz. Il baby spagnolo ha superato il greco Stefanos Tsitsipas, numero 1 del seeding, pre 6-4 5-7 6-2, conquistando le semifinali del torneo ATP 500 di Barcellona. In semifinale se la vedrà con l'australiano Alex de Minaur, che ha sconfitto 6-3 5-7 6-1 il britannico Cameron Norrie (numero 4). Nell'altra semifinale se la vedranno oggi Pablo Carreno Busta, che ha battuto il numero 2 del tabellone, il norvegese Casper Ruud per 4-6 7-6 6-3, e Denis Schwartzman, l'argentino che ha superato anch'esso in tre set, 3-6 6-2 6-3, il canadese Felix Auger-Aliassime, numero 3 del seeding.