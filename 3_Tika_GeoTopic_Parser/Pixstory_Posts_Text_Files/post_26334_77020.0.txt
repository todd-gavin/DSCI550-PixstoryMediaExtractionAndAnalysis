Jean Paul Gaultier, dopo l’addio alle passerelle nel 2020, per la sua linea di Alta Moda invita stilisti da tutto il mondo per reinterpretare i codici della maison in nuove stimolanti collezioni.
Dopo il debutto di Sacai questa volta couturier per una notte è potuto diventare il Belga Glenn Martens.
Il direttore creativo e fondatore dell’irriverente marchio Y/Project e stilista di Diesel ha dichiarato: “Si tratta sicuramente di tutte le cose che non avrei mai potuto fare [senza un atelier di couture]. Quindi mi sono davvero buttato”.
Il creativo ha principalmente lavorato su tre codici della maison: il motivo a righe bretonne, l’effetto stampa “cyberbaba” e i corsetti.
La sfilata si apre con abiti in cui la stampa a righe marinaresca diviene psichedelica e strutturata e poi nastri di tulle si sovrappongono a bustini steccati color carne fino ad arrivare all’abito più intricato e memorabile della collezione: quello ricoperto di coralli rossi.
Glenn riprende un motivo che il couturier francese aveva utilizzato in precedenza, l’effetto bagnato.
Il wet look da regina degli abissi ricorda il lavoro di John Galliano alla direzione di Maison Margiela e conferma Martens come l’erede di questi grandi maestri.