Il GP Francia di domenica segnerà l’apparizione numero 300 in Formula 1 per Lewis Hamilton. L’uomo dei record, insomma, entrerà in un club esclusivo di piloti particolarmente longevi, raggiungendo Kimi Raikkonen, Fernando Alonso, Rubens Barrichello, Michael Schumacher e Jenson Button nella lista dei… tricentenari. Una 
bella soddisfazione per il pilota Mercedes, che al Paul Ricard ha provato a fare una retrospettiva ricordando le più belle e difficili battaglie della carriera: “Difficile dire chi sia stato il rivale più forte, ma ricordo la sfida con Fernando Alonso quando avevo solo 22 anni… Ero molto giovane mentalmente, avevo le qualità di guida ma anche un sacco di pressione nel dover fronteggiare un grande come lui. Direi che, sul piano della velocità pura, probabilmente è stato il rivale più difficile da battere”. 

Foto: Instagram lewishamilton