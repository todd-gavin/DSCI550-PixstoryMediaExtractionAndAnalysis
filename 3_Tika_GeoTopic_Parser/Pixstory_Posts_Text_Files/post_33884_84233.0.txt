Nel successo del PSG per 3-1 contro il Saint-Étienne Kylian Mbappé ha attirato su di sé tutti i riflettori.

La stella francese, infatti, grazie alla doppietta rifilata ai biancoverdi ha raggiunto quota 156 gol con la maglia del Paris Sainf-Germain, eguagliando Zlatan Ibrahimovic come secondo miglior marcatore nella storia dei parigini. Meglio di loro solo Edinson Cavani con 200 reti.

Inoltre, per la prima volta in carriera Mbappé ha raggiunto la doppia cifra sia per quanto riguarda i gol che gli assist in una singola stagione di Ligue 1: per ora, infatti, nella massima serie francese ha messo a segno 14 reti e servito 10 assist, in sole 24 presenze. 

Poi nel post-partita si è lasciato andare: “È bello ricevere l’affetto dei tifosi, giochiamo anche per questo genere di cose. C’è sempre il lato delle statistiche, dei titoli… ma scrivere la storia significa lasciare un’impronta nella memoria delle persone”.