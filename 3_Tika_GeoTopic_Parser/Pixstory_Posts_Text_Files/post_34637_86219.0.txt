Secondo ESPN ci sarebbero già tre offerte per il Chelsea, club messo in vendita dal russo Abramovich dopo lo scoppio della guerra in Ucraina. Uno degli imprenditori interessati ai Blues, detentori della Champions League e del Mondiale per Club, sarebbe Robert Johnson, proprietario dei New York Jets, squadra professionistica di football americano della NFL.

Johnson, sempre secondo l'emittente televisiva statunitense, avrebbe già parlato con Raine Group, la società che si sta occupando della vendita del Chelsea anche se, a quanto pare, non avrebbe ancora avanzato alcuna offerta. Uno degli interrogativi è quello del valore del club e della richiesta di Abramovich. Quest'ultimo vorrebbe una cifra intorno ai 3 miliardi di euro, ma il valore non supererebbe il miliardo e mezzo.

Robert Johnson è stato molto legato a Londra in passato essendo stato ambasciatore degli Stati Uniti.