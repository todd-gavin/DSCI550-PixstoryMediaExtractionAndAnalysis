A causa delle misure anticovid l'Eurolega Basketball e AEG hanno deciso che le Final Four della Turkish Airlines Euroleague 2022 non si disputeranno a Berlino, in Germania, ma si svolgeranno invece a Belgrado. Una decisione presa "con l'obiettivo di offrire ai tifosi più probabilità di assistere all'evento dal vivo. Le misure sanitarie attualmente in vigore in Germania, se prolungate, non permetterebbero a un gran numero di tifosi di assistere alle Final Four e potrebbero addirittura causare la mancata partecipazione di qualche atleta".

Cambio anche di date: le semifinali delle Final Four si giocheranno giovedì 19 maggio alle 18 e alle 21, le finali due giorni dopo, sabato 21 maggio, alle 16 e alle 19.