https://bengali.nenow.in/top-news/non-locals-in-jammu-and-kashmir-get-voting-rights-opposition-says-imported-voters-will-help-bjp/
জম্মু ও কাশ্মীরে ভূমিপুত্র না হলেও মিলবে ভোটাধিকার। উপত্যকায় ঐতিহাসিক ঘোষণা নির্বাচন কমিশনের। বুধবার কেন্দ্র শাসিত প্রদেশটির মুখ্য নির্বাচনী আধিকারিক হৃদেশ কুমার জানান, রাজ্যে বসবাসকারী দেশের অন্যপ্রান্তের লোকজনও এবার থেকে ভোটাধিকার পাবেন।
এদিকে, এই ঘোষণার পর থেকেই শুরু হয়েছে রাজনৈতিক চাপানউতোর। প্রতিবাদে সরব হয়েছে উপত্যকার রাজনৈতিক দলগুলি। এই ঘোষণার পরই প্রতিবাদে সরব হয়েছেন জম্মু ও কাশ্মীরেরে প্রাক্তন মুখ্যমন্ত্রী ওমর আবদুল্লা ও মেহবুবা মুফতি। তাঁদের অভিযোগ, ভিনরাজ্য থেকে ভোটার আমদানি করে নির্বাচনের ফলাফল প্রভাবিত করতেই এই পদক্ষেপ করেছে কেন্দ্রের বিজেপি সরকার।