Un colpo alla tempia, la caduta a terra, il panico generato tra i presenti in tribuna.

Due settimane fa, a poco meno di 10’ dal fischio finale della partita del campionato provinciale U-16 di Torino tra Centrocampo e Virtus Mercadante, Samuel Greco rimane sul terreno dopo uno scontro di gioco. Il primo a prestargli aiuto è il direttore di gara, Luigi Risucci, intervenuto tempestivamente per salvare la vita al ragazzo classe 2006 ed evitare il soffocamento, grazie alle nozioni di primo soccorso apprese.

A distanza di 14 giorni, Samuel è tornato in campo, da titolare, per rigiocare la gara che era stata sospesa. 

Nel campo di via Petrella a Torino, la Virtus Mercadante vince 13-1, conquista il campionato e ottiente la promoziome ai campionati regionali della prossima stagione.

La storia più bella, però, riguarda proprio il giovane del Centrocampo, autore del gol della bandiera della sua squadra: a 12’ dallo scadere, Samuel prende palla sulla trequarti e scaglia un tiro preciso e violento che finisce dritto all’incrocio dei pali. Come per cancellare il brutto ricordo e tornare semplicemente a fare ciò che ama di più: giocare a calcio