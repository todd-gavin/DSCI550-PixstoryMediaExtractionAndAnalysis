Federico Bernardeschi dal prossimo anno non vestirà più la maglia della Juventus. Dopo un incontro tra il club e il procuratore del giocatore si è arrivati alla conclusione che il contratto non sarà rinnovato. Una scelta di entrambe le parti visto che Bernardeschi non è più centrale al progetto bianconero.

Arrivato cinque anni fa alla Juventus, acquistato dalla Fiorentina, ha vinto tre scudetti, due Coppe Italia e due Supercoppe. Ironia della sorte, la sua ultima partita in bianconero sarà proprio contro la Fiorentina.