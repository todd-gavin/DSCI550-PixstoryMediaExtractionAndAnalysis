Il Torino Football Club ha annunciato oggi l'accordo per il rinnovo con Gleison Bremer fino al 30 giugno 2024.
Il forte difensore brasiliano era in scadenza di contratto e i granata avrebbero rischiato di perderlo a parametro zero nel prossimo mese di giugno. Bremer sta disputando una grande stagione e molti club europei si sono interessando a lui: non è detto dunque che il quasi 25enne rimanga al Torino anche il prossimo anno, ma quantomeno la società potrà chiudere una notevole plusvalenza sul giocatore acquistato nell'estate 2018 dall'Atletico Mineiro.
Fino ad oggi Bremer ha collezionato 98 presenze ufficiali con il Torino, mostrando anche una forte propensione al gol. Sono infatti ben 12 le reti segnate con i granata in queste quattro stagioni.