Si avvicina il debutto di Nadal a Wimbledon: lo spagnolo al primo turno dovrà giocarsela con l'argentino Cerundolo in un match che vede il maiorchino - ovviamente - favorito. Anche se Nadal non gioca sull'erba da tre anni e non è proprio una superficie semplicissima, come ha detto lui stesso in conferenza stampa: "Mi sto divertendo a giocare sull'erba dopo tre anni. Se sono qui è perché le cose vanno bene, altrimenti non sarei venuto", ha detto riferendosi al problema al piede che si porta avanti da una vita e per cui si è sottoposto a cure specifiche a Barcellona, "per quanto riguarda le condizioni del piede, posso camminare normalmente tutti i giorni, quando mi sveglio non ho più quel dolore che provo da un anno e mezzo e in allenamento, in generale, sono stato meglio. Sono ottimista".

A proposito del suo ottimismo, Nadal è considerato un po' da tutti il favorito insieme a Djokovic e Berrettini. Dovesse vincere anche a Wimbledon farebbe il filotto e sarebbe suo il Grande Slam dopo la vittorie agli Us Open e al Roland Garros. "Non so come arrivo realmente, è difficile fare previsioni, è una superficie complicata, che va provata a lungo e io non gioco sull'erba da tre anni. Ma confido di arrivare competitivo".