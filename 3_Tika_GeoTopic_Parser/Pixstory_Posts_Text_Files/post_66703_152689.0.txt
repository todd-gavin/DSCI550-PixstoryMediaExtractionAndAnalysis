അങ്ങനെ മൂന്ന് dhiva നീണ്ടു നിന്ന ഒരു യാത്രയുടെ അന്ത്യം ഇന്ന് രാവിലെയോട് കൂടി ഉണ്ടായി. വൈകുന്നേരത്തോട് കൂടി രാമേശ്വരത്ത് നിന്ന് മധുരയിലേക്ക് പുറപ്പെട്ട ട്രെയിൻ ഏകദേശം ഒൻപതരയോട് കൂടി അവിടെ എത്തി. അവിടുന്ന് ഒരു ഹോട്ടലിൽ കയറി ദോശകഴിച്ച് അടുത്ത ലക്ഷ്യത്തിലേക്ക് നീങ്ങി. ബസിൽ പളനിയിലേക്കാണ് പോയത്. തണുത്ത കാറ്റ് ഏറി നിന്നതിനാൽ നല്ല രീതിയിൽ ഉറങ്ങാൻ കഴിഞ്ഞിരുന്നില്ല.അത് കഴിഞ്ഞ് ഏകദേശം ഒന്നര രണ്ട് മണിയോട് കൂടി പൊള്ളാച്ചിയിലേക്ക് തിരിച്ചു. അവിടെ നിന്ന് നാലരയോട് കൂടി പാലക്കാട്‌ ബസ് കയറി. പാലക്കാട്‌ എത്തിയ ശേഷം പട്ടാമ്പി ബസ് കാത്ത് നിന്ന് ഒടുക്കം രാവിലെ ആറരയോട് കൂടെ പട്ടാമ്പിയിലോട്ട് പുറപ്പെട്ടു. അമ്മായിയുടെ വീടിന് അടുത്തുള്ള കൂന്നത്തറ സ്റ്റോപ്പിൽ ഒരു എട്ട് മണിയോടെ ഇറങ്ങി. അവിടെ നിന്ന് വീട്ടിലെത്തി കുളിച്ച് പ്രഭാതംഭക്ഷണവും കഴിച്ച് കിടന്നു. ഒരുമണി ആയപ്പോഴാണ് ഞാൻ എണീറ്റത്.ശേഷം രണ്ടരയുടെ വേണാട് എക്സ്പ്രസ്സ്‌ പിടിച്ച് എറണാകുളത്തേക്കുള്ള യാത്രയിലാണിപ്പോൾ.. വൈകിട്ട് അഞ്ചരയോട് കൂടി എറണാകുളം ജംഗ്ഷനിൽ ട്രെയിൻ ഇറങ്ങാൻ സാധിക്കുമെന്ന് പ്രതീക്ഷിക്കുന്നു.യാത്രകൾ തുടരുന്നു.