Triumph annuncia il lancio di Comfort My Way: una nuova campagna che celebra il comfort come sensazione personale e unica, capace di portare ogni donna a quell’attitudine positiva che la fa stare bene con sé stessa in ogni momento della vita.
 
L’idea di comfort ha, infatti, significati diversi da persona a persona e può cambiare da un giorno all’altro. Per questo Triumph ha deciso di presentare Comfort My Way: un invito rivolto ad ogni donna a trovare il proprio livello di comfort, unico per il proprio corpo e che possa costantemente aumentare la fiducia in sé stesse, facendole sentire bene in ogni occasione.
 
Il brand ha sviluppato il progetto attraverso una divertente cover di una canzone; il motivo di questa scelta è che cantare è qualcosa che tutti facciamo spontaneamente quando siamo felici e rilassati…e questa è la vera essenza dietro tutta la campagna.
 
Accanto a Triumph, nel progetto sono state coinvolte quattro influencers europee che hanno registrato nelle loro città un esclusivo adattamento della famosa canzone dei Backstreet Boys “I Want It That Way”. Il testo della canzone originale è stato sostituito con un testo che racconta i diversi modi di vivere il comfort, rendendolo speciale per ognuna di loro.