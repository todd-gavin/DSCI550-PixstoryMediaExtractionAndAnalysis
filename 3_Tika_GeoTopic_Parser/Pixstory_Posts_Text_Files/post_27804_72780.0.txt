Dopo qualche giorno di trattative e soprattutto all’indomani della pesante sconfitta in Coppa Italia contro la Juventus, la Sampdoria ha il suo nuovo allenatore: come già filtrato nelle scorse ore da ambienti blucerchiati, alla fine la scelta è ricaduta su Marco Giampaolo, allenatore che aveva lasciato Genova nel 2019 per rispondere alla chiamata del Milan, allenando poi anche il Torino. Entrambe le esperienze del tecnico di 
Giulianova non erano state particolarmente positive, con l’esonero arrivato rispettivamente dopo 7 e 18 partite di Serie A. Adesso l’abruzzese ha ancora un’opportunità di rilancio che coincide con l’approdo nella piazza che meglio ha saputo recepire le sue idee tecniche e tattiche. Rileva una Samp al sedicesimo posto in 
classifica di campionato e con 4 punti di vantaggio sulla zona retrocessione. In caso di salvezza, la società potrà esercitare un’opzione per l’estensione del rapporto contrattuale fino al giugno 2024.