Emilio De Leo, ai microfoni di Dazn, ha analizzato il match positivo del Bologna all'Allianz Stadium contro la Juventus. 'Il gruppo ha fornito una prova importante, sarebbe stato bello portare a casa la posta piena ma rimane una giornata scolpita nel cuore nostro e spero dei tifosi. Siamo comunque molto rammaricati, volevamo fare un bel regalo al Mister che poco fa si è congratulato con la squadra. È felice e orgoglioso dei suoi ragazzi'. 'In un momento in cui l’adrenalina era altissima, dopo aver sanzionato al Var l’espulsione di Soumaoro, credo che l’arbitro potesse veramente glissare su quel gesto di Medel, che non l’ha certamente offeso, e in questo modo siamo rimasti in 9'. Le ultime parole invece riguardano gli infortunati del match. 'Arnautovic è uscito per un problema alla schiena, ha resistito finché ha potuto e poi ci ha chiesto di uscire. Per Kasius mi dispiace molto, rimanendo con due uomini in meno dovevamo fare una scelta. Personalmente mi sono scusato con lui e mi ha detto che ha capito perfettamente”.