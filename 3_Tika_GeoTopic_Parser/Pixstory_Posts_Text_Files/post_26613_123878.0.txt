Il geniale creativo giapponese si è spento il 5 agosto a 84 anni dopo una malattia.
Lo stilista originario di Tokyo era stato -con Kenzo e Yamamoto- uno dei portatori dello stile minimalista giapponese nella Parigi degli anni 70.
Issey Miyake ha fondato il suo studio di design nel 1970, e sin da allora ha sfidato convenzioni e modalità standard dell'industria fashion. La sua più grande invenzione è sicuramente il tessuto a pieghe, il celeberrimo plissé di Issey Miyake, diventato un vero e proprio franchise, Pleats Please - approdato con successo anche nell'abbigliamento maschile grazie a Homme Plissé.