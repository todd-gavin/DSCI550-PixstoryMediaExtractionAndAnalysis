Ufficiale: Daniel Ricciardo e McLaren si separano a fine anno
Daniel Ricciardo, pilota del McLaren F1 Team, ha comunicato con un messaggio sui social network il suo addio alla squadra britannica al termine della stagione. L'australiano avrebbe avuto ancora un anno di contratto con la blasonata squadra di Woking, ma entrambi hanno trovato una via d'uscita comune un anno prima, con Daniel che percepirà probabilmente il suo stipendio anche del 2023 e sarà libero di trovare un nuovo team. La decisione era nell'aria, complici anche gli scarsi risultati ottenuti da Ricciardo nelle due stagioni in arancione, spesso battuto dal compagno di team Lando Norris.