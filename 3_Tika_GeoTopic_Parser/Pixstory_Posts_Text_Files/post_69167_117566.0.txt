എന്റെ bisexuality തിരിച്ചറിവും, മതവിശ്വാസവും, LGBTQ പ്രത്യാശകളും

ഹൈസ്കൂളിൽ വെച്ച് തന്നെ ഞാൻ എന്റെ sexual orientation തിരിച്ചറിഞ്ഞിരുന്നു. എന്നാൽ അതിനോട് ഒരു മൃദു സമീപനമായിരുന്നു. അന്ന് ഗേ എന്ന് വിളിച്ചിരുന്ന ഹോമോസെസ്സ്എൽസിന്റെ  അവകാശങ്ങൾക്കു വേണ്ടി ഞാൻ എഴുതിയ ആർട്ടിക്കിൾ പ്രസിദ്ധീകരിക്കാൻ ഒരു വേൾഡ് മാഗസിന്റെ എഡിറ്റർ വിമുഖത പ്രകടിച്ചപ്പോൾ പുരോഗമന ചിന്താഗതിക്കാരനായിരുന്ന പ്രിൻസിപ്പൽ ആണ് അതിനു മുൻകൈ എടുത്തത്. അന്നത്തെ സമൂഹം ഒരിക്കലും അംഗീകരിക്കാതിരുന്ന ഒരു കാര്യത്തിനോട് പ്രതികരിക്കാൻ എന്നെ പ്രാപ്തനാക്കിയത് എന്റെ സ്കൂളിലെ സാംസ്‌കാരിക, സാഹിത്യ പശ്ത്തലം ആണ്. പൊതുസമ്മതികൾക്കപ്പുറത്തുള്ള ലോകത്തിലെ മനുഷ്യരാണ് എല്ലാ മാറ്റങ്ങളും കൊണ്ടുവന്നിട്ടുള്ളതെന്നതും ഒരു ചരിത്രപരമായ വസ്തുതയാണല്ലോ.
ഞാൻ bisexual ആയി ജനിച്ച ഒരാളാണ്. ആ sensitvity നിങ്ങളുടെ ഓർഗൻസിൽ തന്നെ ഉണ്ട്. എന്നാൽ ഇതെല്ലാം ഒരാളിൽ ഉള്ള പോലെയല്ല മറ്റൊരാളിൽ പ്രവർത്തിക്കുന്നത്. ചിലർക്ക് പുരുഷന്മാരോട് കൂടുതൽ ആകർഷണം തോന്നുമ്പോൾ മറ്റു ചിലർക്ക് അത് സ്ത്രീകളോടായിരിക്കും. മറ്റു ചിലർക്ക് ഇത് പുരുഷനോടും   സ്ത്രീയോടും ഒരുപോലെ തോന്നാം. എന്റെ കാര്യത്തിൽ അത് എഴുപതു ശതമാനം സ്ത്രീകളോടും മുപ്പതു ശതമാനം പുരുഷന്മാരോടും ആണ്. എനിക്ക് പുരുഷ ഫാന്റസികളും സ്ത്രീ ഫാന്റസികളും ഉണ്ട്..രണ്ടും റിയൽ ആണ്.
ഉള്ളിലെ ദ്വന്ദ വ്യക്തിത്വം തിരിച്ചറിയുന്ന ഒരാൾക്ക് ഈ പ്രപഞ്ചത്തിലെ വ്യത്യസ്‌തകളെ നന്നായി ഉൾകൊള്ളാനും  ആഘോഷിക്കാനും പറ്റും എന്നാണ് എന്റെ അനുഭവം. ബഹുമുഖത്വത്തിലെ ഒരു മായ ആണത്. എന്റെ ജോലിരംഗത്തും  ക്യുവെർ, ബൈസെസ്സ്എൽ കമ്മ്യൂണിറ്റികൾക്കായി  ഒരു പാട് സംഭാവനകൾ ഉണ്ട്. ഷേക്‌സ്‌പേരെന്റെ  sonnets വായിച്ചു അദ്ദേഹം bisexual  ആണെന്ന് വിമർശകർ ചൂണ്ടിക്കാണിച്ചിട്ടുണ്ട്. ഓസ്കാർ വൈൽഡ്  ഒരു ഗേ ആയിരുന്നു. സ്വന്തം അനുഭവത്തിലൂടെ പഠിപ്പിക്കുന്നത് കൊണ്ട് എനിക്ക് ഇത്തരം സാഹിത്യത്തിലും കലയിലും കൂടുതൽ യാഥാർഥ്യബോധം ഉണ്ട്.  എന്റെ അദ്ധ്യാപന ജോലിയെയും അത് പരിപോഷിപ്പിക്കുന്നുണ്ട്.

മതവും ബൈസെസ്ക്അലിറ്റിയും ചേരുമോ?
ഞാൻ ഒരു അർദ്ധ ബ്രഹ്‌മണൻ ആണ്. പൂണൂൽ പണ്ടേ അഴിച്ചു മാറ്റി. ബ്രാഹ്മണിസത്തിലും ഹിന്ദു മതത്തിലും വിശ്വാസമില്ല. പഠിച്ചതിനു ശേഷം ഹിന്ദു, സിഖ്, ഇസ്ലാം,,ക്രിസ്തുമതം , ബുദ്ധമതം എന്നിവയിൽ നിന്നൊക്കെ ചില നല്ല വശങ്ങൾ എടുത്തിട്ടുണ്ട്. കൂട്ടത്തിൽ ഹിന്ദു മതത്തിനു കുറച്ചുകൂടെ ലിംഗപരമായ ബഹുമുഖത്വത്തെ സ്വീകരിക്കാൻ കഴിഞ്ഞിട്ടുണ്ട് എന്ന് തോന്നിയിട്ടുണ്ട്. എന്റെ ഗുരു ഹുസൈൻ മർച്ചന്റ് പറയുന്ന പോലെ നാം എന്താന്നെന്നു നിർവചിക്കുന്നത് നമ്മുടെ കിടപ്പറയിലെ പ്രവർത്തികൾ അല്ല.

Queer literature സിലബസ്
കേരള യൂണിവേഴ്സിറ്റിയിൽ 21st literature syllabus സബ് കമ്മിറ്റിയിൽ ഉണ്ടായിരുന്നത് കൊണ്ട് queer literature module ഉണ്ടാക്കി. പക്ഷെ അത് തള്ളപ്പെട്ടു. നിലവിൽ ആർട്ടിക്കിൾ 377 നിയമവശങ്ങൾ പഠിപ്പിക്കുന്നുണ്ട് ചില കോഴ്സ്കളിൽ. മറ്റൊന്നും ഇല്ല. ശരിക്കും queer people നെകുറിച്ചും LGBTQ കമ്മ്യൂണിറ്റിയെക്കുറിച്ചും  അതെ സാഹിത്യത്തിലൂടെ   പഠിപ്പിച്ചാൽ ഏറെ ഗുണം ചെയ്യും. കാളിദാസനും ഋതുസംഹാരയും അതിലെ തുറന്ന രതിവര്ണനകളൊക്കെ കുട്ടികൾക്ക് പഠിക്കാമെങ്കിൽ ഇതും ആവാം. ഏതായാലും പിജിക്ക്‌ എലെക്റ്റിവ് കോഴ്സിൽ Theorizing Sexualities ഉൾപ്പെടുത്തിയത് ആശ്വാസമാണ്. പല കോളേജുകളും അത് പിന്തുടരുന്നും ഉണ്ട്

LGBTQ  ഭാവി
ചെറുപ്പക്കാരുടെ പ്രത്യേകിച്ചും ഒരു 30-35 വയസ്സിനു താഴെയുള്ളവരുടെ ഇടയിൽ വളരെ പോസിടിവ് ആയ സമീപനം ആണ് കാണുന്നത്. അവർ പേരെന്റ്സും അധ്യാപകരും പോളിസി മേക്കേഴ്‌സും ആവുമ്പോൾ വലിയ മാറ്റങ്ങൾക്കു സാധ്യതയുണ്ട്. പക്ഷെ ഒരു ഭൂരിഭാഗം ആളുകൾ ഇപ്പോഴും യാഥാസ്ഥികരാണ്. അവരുടെ  അധികാരം ഉപയോഗിച്ച് പഴയ ഫ്യൂഡൽ  സംസ്കാരം തുടരുന്നത് ഒട്ടും ആശാവഹമല്ല. കേരളത്തിലെ പുരോഗമനൊക്കെ വെറുമൊരു അവകാശവാദം മാത്രമാണല്ലോ. ഭയപ്പെടുത്തുന്ന മറ്റൊന്ന് കേരളത്തിൽ വർധിച്ചുവരുന്ന മതമൗലികവാദം ആണ്. അതുകൊണ്ടു തന്നെ ഇത്തരം ആശങ്കകൾക്കപ്പുറത്തു നമ്മുടെ ഉള്ളിലെ ആ മഹത്തരമായ മാനവികത വിജയിക്കുമെന്ന് തന്നെ  നമുക്ക് പ്രത്യാശിക്കാം..

VVOX
https://youtu.be/fbNb1dGDpfc
VVOX