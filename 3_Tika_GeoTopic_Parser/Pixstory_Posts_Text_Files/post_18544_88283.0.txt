A sette anni di distanza e dopo 36 sconfitte di seguito l'Italia del Rugby torna a vincere una partita del Sei Nazioni. E lo fa non nel campo amico, ma in un terreno di gioco che non aveva mai violato fino a oggi, quello di Cardiff. Contro il Galles è arrivata una vittoria all'ultimo respiro, al termine di una partita grandisa e a conclusione di un primo tempo perfetto: buona la difesa in touche, buono il breakdown, azzurri ficcanti in attacco quando ne hanno la chance, con un 4 su 4 eloquente al calcio, firmato Garbisi-Padovani. 

Tanti gli errori del Galles che però nel secondo tempo tornano in partita.  L’Italia però non molla e quasi subito rimette la testa avanti con l’ennesimo calcio di Garbisi: 15-14 a 20’ dalla fine. Il finale sembra di marca gallese: due placcaggi azzurri sbagliati permettono ad Adams di trovare la terza meta e il 21-15. Ma c'è ancora tempo e Capuozzo fa un gran numero sull’out di destra, fa il vuoto e serve a Padovani la palla per la meta della vittoria. Dopo sette anni l'Italia può nuovamente esultare.