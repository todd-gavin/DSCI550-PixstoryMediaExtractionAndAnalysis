Bicchiere mezzo vuoto o mezzo pieno? Dopo l'eliminazione nei quarti di finale del team event di sci alpino, l'Italia ha esaurito le sue carte da medaglia a Pechino, chiudendo la rassegna olimpica con 2 ori, 7 argenti e 8 bronzi e un bottino complessivo di 17 medaglie, peggiore soltanto dell'edizione record di Lillehammer '94. Allora, però, furono ben 7 gli ori azzurri e molte di meno le gare in programma (61), a fronte dei 2 di oggi e dei 109 eventi. Nel medagliere finale, vinto dalla Norvegia con 16 ori, 8 argenti e 13 bronzi, davanti alla Germania (12-10-5) e alla Cina (9-4-2), l'Italia chiude 13°, ma nona per numero di medaglie. L'età dei medagliati, poi, in molti casi è superiore ai 30 anni e non tutti arriveranno a Milano-Cortina, c'è bisogno di un ricambio generazionale e di un serio lavoro sui giovani soprattutto in quelle discipline, vedi sci di fondo e bob, dal quale siamo totalmente spariti.