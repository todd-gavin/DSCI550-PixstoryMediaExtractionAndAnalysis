Mancano ormai pochissimi mesi alla scadenza del contratto, ma Kylian Mbappé non sa ancora dove giocherà il prossimo anno. Il suo futuro è diviso tra Parigi e Madrid visto che non ha escluso di rimanere nella capitale francese. Anzi, secondo indiscrezioni, alcuni membri della sua famiglia e del suo entourage sarebbe partiti alla volta di Doha per incontrare il presidente del Psg e parlare di una possibile permanenza.

La pista più calda però è quella che porta Mbappé alla corte del Real Madrid e, a tal proposito, sarebbe già stato fissato un appuntamento tra i procuratori del giocatori e i rappresentanti del club spagnolo.

L’attaccante francese pare voglia prima ascoltare tutte le proposte e poi prendere una decisione. Quello che è certo è che le pretendenti se lo dovranno contendere a suon di milioni di euro, dai 30 milioni in su a stagione netti.