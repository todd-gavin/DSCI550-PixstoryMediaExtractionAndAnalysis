Henrikh Mkhitaryan è un nuovo giocatore dell'Inter. Il trequartista armeno era in scadenza con la Roma a giugno e ha deciso di non rinnovare il contratto che lo lega ai giallorossi. Dopo l’uscita anzitempo dalla finale di Conference League per infortunio il giocatore ha trovato un accordo con i nerazzurri. Mkhitaryan arriverà a parametro zero e guadagnerà 3,5 milioni netti a stagione.