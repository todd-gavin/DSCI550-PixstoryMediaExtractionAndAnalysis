Robin Givhan, giornalista statunitense e critica insignita del Premio Pulitzer, scriverà un libro su Virgil Abloh: lo rivela BoF, definendo Givhan «una delle voci culturali più importanti d’America».

Intitolata Make It Ours, l’opera non si limiterà a indagare l’influsso determinante dello stilista prematuramente scomparso sulla moda e il lifestyle, ma analizzerà anche il ruolo crescente della cultura afroamericana su molteplici settori.

Givhan si soffermerà sulle contaminazioni tra hip-hop, streetstyle e sport da un lato e, dall’altro, il mondo del lusso, in una grande ondata di democratizzazione della moda che ha trasformato il modo in cui ognuno esprime la propria identità attraverso ciò che indossa.

https://www.fashionmagazine.it/community/intitolato-make-it-ours-la-premio-pulitzer-robin-givhan-scriver-un-libro-su-virgil-abloh-109326