Continuano le cure per Alex Zanardi dopo il terribile incidente dello scorso 19 giugno 2020. L'ex pilota è stato si sta facendo curare presso il centro iperbarico di Ravenna, struttura presso la quale ha passato tutto il mese di gennaio per avere un recupero il più rapido possibile.

"Posso dire che di certo Alessandro è una persona con una carica immensa: l'ha trasmessa lui a me. Si è presentato qui con una grande voglia di lavorare", a dare notizie è Pasquale Longobardi, direttore del centro iperbarico di Ravenna, "Si è trattato di un mese impegnativo per noi ma soprattutto per lui, alla fine aveva comprensibilmente voglia di tornare a casa".

Da quanto si apprende Zanardi è stato sottoposto a fisioterapia in camera iperbarica, stimolato con una miscela di ossigeno ed elio durante lo svolgimento degli esercizi.