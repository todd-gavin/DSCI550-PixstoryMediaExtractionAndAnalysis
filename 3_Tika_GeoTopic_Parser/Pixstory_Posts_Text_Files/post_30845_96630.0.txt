Giornata memorabile per il nuovo fenomeno del tennis mondiale, Carlos Alcaraz. Lo spagnolo a Barcellona è stato protagonista di un tour de force obbligato dal maltempo che ha bersagliato il torneo catalano. Il 18enne ha superato un'autentica battaglia nella semifinale disputata contro l'australiano Alex De Minaur, vinta con il punteggio di 67 76 64 dopo ben tre ore e mezza di gioco. La durezza del match non ha sfiancato però Alcaraz che poche ore dopo è tornato in campo per la finale contro il connazionale Pablo Carreno Busta, vincendo questa volta in maniera molto rapida con il punteggio di 63 62 in poco più di un'ora. Con questo successo, il terzo di quest'anno, Alcaraz sale al numero 9 del ranking ATP.