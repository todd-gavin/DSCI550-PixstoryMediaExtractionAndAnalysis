La nuova Juventus di Max Allegri è partita bene. Nella prima amichevole della tournee negli Stati Uniti, la Vecchia Signora ha ben figurato, battendo per 2-0 i messicani del Chivas. In gol i giovanissimi Compagnon e Da Graca, ma a impressionare sono stati anche i big: Angel Di Maria e Paul Pogba sono infatti partiti titolari e hanno sin da subito mostrato quanto possano essere utili alla causa. Partito dalla panchina il neo arrivato Gleison Bremer, mentre Dusan Vlahovic è rimasto a riposo in questa prima uscita a Las Vegas. Prossimo appuntamento sarà a Dallas, dove la Juve affronterà il Barcellona nella notte tra il 26 e il 27 luglio.

Foto: Instagram juventus