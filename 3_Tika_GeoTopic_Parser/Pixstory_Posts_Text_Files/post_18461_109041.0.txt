Dopo due partite del girone dell'Europeo di categoria, l'Italia Under 19 guidata da Carmine Nunziata si è già qualificata alla semifinale, complice la vittoria della Francia sulla Romania. E' bastato il gol di Giuseppe Ambrosino alla metà del primo tempo per archiviare la pratica Slovacchia: una splendida soddisfazione per il giovane attaccante del Napoli, già protagonista nel campionato Primavera, di cui è risultato capocannoniere con 20 gol.

Dopo il successo all'esordio contro la Romania per 2-1, la vittoria con la Slovacchia porta l'Italia al primo posto del girone con 6 punti che, come detto, valgono già il passaggio del turno. Ma non solo: la conquista della semifinale vale anche il pass per il Mondiale Under 20 che si giocherà in Indonesia nella prossima estate.

Slovacchia-Italia 0-1

Rete: 33' Ambrosino (I)

Slovacchia (4-3-3): Balaz; Micuda, Luka, Ujaky, Sikula (dal 72' Kopasek); Oravec (dal 74' Halabrin), Holly, Szolgal (dal 46' Griger), Snajder (dal 46' Kosa), Jambor (C), Sauer (dal 64' Gajdos). Ct. Albert Rusnák

Italia (4-3-1-2): Desplanches; Mulazzi, Ghilardi, Coppola, Giovane (C); Casadei, Faticanti, Fabbian (dal 79' Terracciano); Miretti (dal 85' Fontanarosa); Nasti, Ambrosino (dal 59' Volpato). Ct: Carmine Nunziata