GP Belgio, FP2: Verstappen risponde alle Ferrari

Dopo il miglior tempo di Carlos Sainz nelle PL1, la seconda sessione di prove libere del weekend di Spa vede 
la risposta del campione del mondo in carica, Max Verstappen. L'olandese della Red Bull, in un turno ancora 
una volta disturbato dalla pioggia che ha impedito ai piloti di completare il tradizionale lavoro sui passi gara, 
ha centrato la miglior prestazione in 1:45.507. Un giro decisamente veloce, che ha suscitato il commento
stupito del rivale Charles Leclerc, quasi sconfortato nell'apprendere via radio del tempo siglato dal leader. Il 
monegasco, secondo, paga infatti 8 decimi abbonanti, pur essendosi difeso bene nei pochi giri percorsi a 
pieno carico di benzina prima che la pista si bagnasse sul finale. Alle spalle dei due rivali per il titolo, che 
comunque sconteranno penalit√† sulla griglia del GP di domenica per aver sostituito la power unit, troviamo 
Lando Norris e il sorprendente Lance Stroll. Quinto tempo per Sainz, seguito da Hamilton, Alonso, Russell, 
Ricciardo e uno spento Perez, che paga 1.8 secondi dal compagno di squadra. Domani alle 13.00 le prove 
libere 3. 

Foto: Instagram @maxverstappen1