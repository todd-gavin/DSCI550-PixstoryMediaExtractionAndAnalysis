Una compatta Atalanta mette paura ai campioni d’Italia del Milan. Gli uomini di Gasperini, autori di una prestazione monstre questa sera, mettono in campo tutta la determinazione per inguaiare il cammino del Milan reduce dalla vittoria dello scudetto l’anno scorso. Il gol di Malinovskyi scalda gli animi del Gewiss Stadium e accende la disputa con i rossoneri che solo nella ripresa riescono a raddrizzare l’incontro grazie alla rete di Bennacer. Vediamo nel dettaglio le statistiche della gara.

Atalanta:

Possesso palla: 40,6%
Tiri in porta: 2
Tiri respinti: 2
Fuorigioco: 0
Corner: 4
Cross: 14
Dribbling: 4
Falli subiti: 15
Ammoniti: 4

Milan:

Possesso palla: 59,4%
Tiri in porta: 7
Tiri respinti: 2
Fuorigioco: 3
Corner: 6
Cross: 19
Dribbling: 19
Falli subiti: 6
Ammoniti: 3

La Dea cede al diavolo il possesso palla e chiude con il 40,6% totale. Gli uomini di Pioli si rendono pericolosi più spesso dalle parti di Musso e infatti i tiri totali saranno 7 con 2 conclusioni respinte. I nerazzurri rispondono con cinismo e concretizzano i due tiri con una rete. Il gioco sulle fasce in casa Atalanta fa fatica a decollare perché il Milan preme spietatamente da entrambi i lati. Al termine dell’incontro sono stati dunque 14 i cross effettuati dai padroni di casa contro i 19 traversoni degli ospiti. Il Milan ha poi messo in mostra le sue abilità con i singoli che hanno effettuato 19 dribbling, mentre l’Atalanta ha sofferto di più riuscendo a metterne a segno solamente 4. Al contrario i rossoneri risultano i più fallosi con 15 interventi scorretti contro i soli 6 dei bergamaschi. L’arbitro Maresca ha estratto 7 cartellini: 4 per la squadra di casa e 3 per gli ospiti. Ottima gara nel complesso quella dell’Atalanta che conferma il buon inizio di campionato.