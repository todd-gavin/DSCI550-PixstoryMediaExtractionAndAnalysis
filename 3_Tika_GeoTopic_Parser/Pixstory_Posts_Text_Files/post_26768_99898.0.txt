«I love beauty, it’s not my fault»: una frase celeberrima di Valentino Garavani, nel giorno del suo 90esimo compleanno (è nato l’11 maggio 1932 a Voghera), viene riproposta nel suo colore iconico, il rosso, sulla felpa Valentino, Happy Birthday Mr. V, disponibile in edizione limitata sul sito valentino.com e i cui proventi andranno alla Fondazione Valentino Garavani e Giancarlo Giammetti.
Inoltre da oggi al prossimo 5 giugno è allestita al Teatro Sociale di Voghera una mostra con le creazioni di Valentino dagli anni Sessanta ai Duemila.
Sul palco 36 abiti rossi provenienti dall’archivio e, accanto a questi modelli che rappresentano le donne come attrici e spettatrici allo stesso tempo, bozzetti, disegni, illustrazioni, ritagli di giornale, fotografie e altri documenti.

https://www.fashionmagazine.it/community/installazione-al-teatro-sociale-di-voghera-i-90-anni-di-valentino-una-mostra-e-una-limited-edition-in-onore-di-mr.-v-109526