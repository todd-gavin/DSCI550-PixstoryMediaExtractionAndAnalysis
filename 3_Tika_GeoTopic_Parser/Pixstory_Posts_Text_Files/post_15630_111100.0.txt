In Ucraina l’UNICEF unisce i suoi sforzi insieme al Ministro dell’Istruzione e della Scienza, al Ministero della Salute, al Ministero delle Politiche sociali e il Centro di Riabilitazione dell’Infanzia Dzherelo per rispondere ai bisogni dei bambini con disabilità colpiti dalla guerra. 

L’intervento di emergenza ha l’obiettivo di aiutare i bambini con disabilità e le famiglie colpite dal conflitto in Ucraina ad accedere a supporto professionale e specializzato e informazioni su dove possono accedere a servizi e risorse disponibili. Come parte del progetto, le squadre mobili da composte da professionisti sono a disposizione per raggiungere e supportare i bambini con disabilità nelle aree remote. La risposta è parte del programma Spilno dell’UNICEF che ha l’obiettivo di rafforzare gli impegni del governo, delle autorità locali, della società civile e delle aziende partner per fornire un supporto multisettoriale alle famiglie con bambini colpite dalla guerra. 

L’intervento è disponibile in 7 regioni ucraine dove la distribuzione di servizi è possibile e dove le famiglie sfollate sono concentrate: Volynska, Zakarpatska, Ivano-Frankivska, Lvivska, Rivnenska, Ternopilska, e Chernivetska.  “È stato importante per noi fornire sostegno ai bambini con disabilità e alle loro famiglie, così come alle comunità ospitanti, dove il numero di persone è aumentato significativamente a causa dello sfollamento interno. I bambini e le loro famiglie devono avere accesso a servizi di qualità che riducano al minimo l'impatto traumatico della guerra. La guerra ha un impatto sproporzionato sui bambini con disabilità e sulle loro famiglie. Per questo motivo devono essere al centro dell'attenzione del governo e delle municipalità” – ha dichiarato Maryna Lazebna, Ministro delle Politiche Sociali.