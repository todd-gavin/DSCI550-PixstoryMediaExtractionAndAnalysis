Sembrava solo una voce di fantamercato, invece alla fine Casemiro diventerà davvero un giocatore del Manchester United. Il brasiliano a breve lascerà la Spagna per trasferirsi in Inghilterra, dove svolgerà le visite mediche prima di firmare per i Red Devils. La trattativa, non ancora ufficiale, è stata però confermata da Carlo Ancelotti in conferenza stampa: "Gli ho parlato, mi ha detto di voler provare una nuova sfida. Comprendiamo la sua scelta".

L'allenatore Del Real Madrid ha continuato: " Non c'è nulla di ufficiale, però si tratta della sua volontà. Casemiro ha capito benissimo cos'è il Real Madrid. A me è successa una cosa simile quando ero allenatore del Milan: sei molto bravo, ma arriva il momento in cui vuoi provare qualcosa di nuovo. E mi sono sentito molto bene in un club che era come una famiglia. È qualcosa di personale e lo capisco perfettamente”.

Il Real non tornerà sul mercato. Ancelotti lo conferma, nonostante a livello economico potrebbe visto che dalla cessione di Casemiro i Blancos incasseranno 70 milioni di euro. "Se Casemiro se ne va, abbiamo sei centrocampisti. Con Casemiro ne avevamo sette. Penso che sei siano sufficienti per gestire l'intera stagione. Parliamo di sei giocatori estremamente forti".