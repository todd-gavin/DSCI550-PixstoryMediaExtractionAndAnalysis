È stato tra i grandi protagonisti del GP Arabia Saudita. Ancora prima che si accendesse il duello show per la vittoria tra Max Verstappen e Charles Leclerc, a centro gruppo un ragazzino di nome Fernando Alonso dava spettacolo battagliando ruota a ruota con il compagno Esteban Ocon. Una contesa che il due volte campione del mondo ha vinto riuscendo a prendere la posizione e a scappare via, prima di essere messo ko da un problema tecnico che lo ha costretto al ritiro. Non sappiamo se sia davvero questo “El Plan”, il piano per tornare a lottare al vertice della F1, ma è certo che, a 40 anni suonati, il pilota Alpine continua a divertirsi e divertire. “Credo di avere ancora tanto da offrire – ha spiegato ai microfoni di Dazn Spagna – e per il momento mi godo le gare. Ecco perché credo che almeno per altri due o tre anni continuerete a vedermi nel paddock…”.

Foto: Instagram fernandoalo_oficial