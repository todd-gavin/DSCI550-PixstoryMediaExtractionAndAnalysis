Usa questa parola Daniel Roseberry, direttore creativo di Schiaparelli, per definire alcune caratteristiche della collezione Haute Couture primavera/estate 2022 presentata a Parigi. Eppure, vedendo gli abiti che sfilano in passerella con le loro architetture geometriche, le silhouette affilate, l'opulenza dell'oro e dei cristalli, i cappelli come esagerate aureole, riesce difficile associarvi il concetto di elementare.
La chiave per capire cosa intenda lo stilista è nel cambiamento dell'universo di riferimento nel quale collocare l'Haute Couture di Schiaparelli: se in passato era il surreale, in una realtà stravolta e ridefinita come quella odierna bisogna guardare altrove. All'Empireo, per la precisione, spiega Roseberry: il cielo più alto "nel quale sfuggire al caos del pianeta" necessita di un progresso all'elementare, soprattutto per quanto riguarda i colori, ridotti in questa collezione ai soli bianco, nero e oro.

https://www.repubblica.it/d/2022/01/24/foto/sfilata_schiaparelli_haute_couture_primavera_estate_2022_parigi-335049297/1/