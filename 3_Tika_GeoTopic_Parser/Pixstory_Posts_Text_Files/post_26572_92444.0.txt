Pitti Bimbo torna ad essere indipendente. Dopo le ultime due edizioni in tandem con Pitti Uomo, la fiera dedicata al mondo del kidswear andrà in scena da mercoledì 22 a giovedì 24 giugno. “Tre giorni di full immersion su tutto ciò che riguarda il bambino, partendo dalla centralità della moda per coinvolgere gli altri mondi che le ruotano intorno. Un punto d’incontro, un punto di partenza, un’esperienza importante. Uno sguardo internazionale, curioso, aperto fatto di autorevolezza e di competenza”, annuncia il sito della manifestazione.

La Fortezza da Basso sarà scenario di eventi, happening e momenti di incontro pensati per una community sempre più digitale. La piattaforma Pitti Connect, online dal 18 maggio al 2 settembre, sarà una vetrina digitale dei brand, prima e dopo il salone, con pagine dedicate a ogni espositore e strumenti avanzati per facilitare lo scambio di informazioni e i contatti tra aziende, buyer e stampa.

L’edizione 102 di Pitti Uomo è invece in calendario dal 14 al 17 giugno.