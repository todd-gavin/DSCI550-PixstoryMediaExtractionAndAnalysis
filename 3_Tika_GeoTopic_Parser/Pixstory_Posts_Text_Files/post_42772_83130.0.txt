गपशप 

बबला को बताया बदला 
जिन उम्मीदवारों को जीतवाने के लिए कभी शहर के नेता प्रयास करते थे।पंजाब विधानसभा चुनाव में इस बार इन नेताओं ने उन्हीं उम्मीदवारों के खिलाफ काम किया।जिनमे देवेंद्र सिंह बबला प्रमुख है।बबला हर बार मोहाली के कांग्रेस विधायक बलबीर सिंह सिद्धू के लिए प्रचार के लिए जाते थे।पिछले चुनाव में तो उन्हें मोहाली सीट के लिए कांग्रेस ने आब्जर्वर भी बनाया था।लेकिन इस बार बबला ने अपनी टीम के साथ सिद्धू के खिलाफ भाजपा उम्मीदवार के लिए खूब प्रचार किया।बबला भाजपा के पूर्व अध्यक्ष संजय टंडन के साथ भी प्रचार करने के लिए गए।पार्टी ने जब इसका प्रैस नोट जारी किया तो उन्होंने बबला का नाम देवेंद्र सिंह बदला लिखा।जिसको लेकर कुछ नेताओं ने चुटकी भी ली।नगर निगम चुनाव के बाद टंडन एक बार फिर से सक्रिय हो गए हैं जबकि अन्य नेता कुछ ठंडे पड़ गए हैं। 

नहीं दिखाई देते पार्षद
मेयर चुनाव के बाद से भाजपा, आप और कांग्रेस के पार्षदों में खटास पैदा हो गई है।जिस कारण विरेाधी दल के पार्षद मेयर के कमरे में कभी भी नहीं जाते हैं।चुने गए पार्षद भी नगर निगम में कम ही दिखाई देते हैं।जबकि पिछले नगर निगम के कार्यकाल में ऐसा नहीं था।मेयर सरबजीत कौर की ओर से भी प्रयास किया गया कि विरोधी दल के पार्षद उनके पास आकर काम करवाए लेकिन आप और कांग्रेस के पार्षद है कि मानते ही नहीं।जबकि आप के पार्षदों को मेयर से दूर बनाए रखने की भी सलाह दी गई है क्योंकि आप ने मेयर चुनाव को लेकर पंजाब व हरियाणा हाईकोर्ट में चुनौती दी हुई है।चुनाव जीतने के लिए पार्षदों ने अपने मतदाताओं से बड़े बड़े दावे किए थे लेकिन चुनाव हुए दो माह होने वाले है लेकिन किसी भी वार्ड में कोई बड़ा बदलाव नहीं हुआ है हालांकि कई पार्षद करवाए गए छोटे छोटे रूटीन के कामाें को करवाकर सोशल मीडिया पर उसे शेयर करके अपनी वाहावाही लेने का प्रयास कर रहे हैं। 

To read the full column, click the link...
https://www.jagran.com/punjab/chandigarh-chandigarh-politics-bjp-leader-devender-singh-babla-name-change-in-press-note-22488291.html