Finiti i tempi di feste faraoniche con centinaia di invitati che arrivavano a Roma da tutto il mondo con i loro jet privati, "a causa della pandemia che ancora non è stata debellata e della paura del contagio", Valentino Garavani, Ultimo Imperatore della Moda, festeggerà l'11 maggio a Roma i suoi memorabili 90 anni, circondato dai suoi amici più intimi.

Tra questi l'inseparabile compagno di vita e di affari Giancarlo Giammetti, Daniela Giardina, portavoce storica dello stilista, i fratelli brasiliani Sean e Anthony de Souza e i loro genitori Carlos Souza e la socialite brasiliana Charlene Shorto de Ganay, entrambi ex pierre di Valentino.

https://www.ansa.it/sito/notizie/cultura/moda/2022/05/07/i-90-anni-di-valentino-ultimo-imperatore-della-moda_e2c0f4eb-fe0d-42d5-9228-dfc90045fdaa.html