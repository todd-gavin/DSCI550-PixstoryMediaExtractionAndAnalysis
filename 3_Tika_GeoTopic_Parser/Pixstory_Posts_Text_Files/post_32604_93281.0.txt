Sono scattati nel weekend a Riccione gli assoluti di Nuoto in vasca lunga che stanno qualificando per i campionati europei di Roma e per quelli mondiali di Budapest di quest'estate. Nelle prime tre giornate sono arrivati i pass di Simona Quadarella negli 800 e nei 1500 stile femminili, di Benedetta Pilato e Arianna Castiglioni nei 100 rana femminili, di Marco De Tullio nei 400 stile maschili, di Silvia Scalia (con record italiano in 27"66) nei 50 dorso femminili, di Niccolò Martinenghi nei 100 rana maschili, di Thomas Ceccon nei 100 dorso maschili, di Alessandro Miressi nei 100 stile maschili e della 4x100 maschile con anche Zazzeri, Frigo, Deplano e Megli. Per un solo centesimo non è ancora ufficialmente qualificato Gregorio Paltrinieri, che ha chiuso in 7:46.01 gli 800 metri stile libero, ma sarà comunque di diritto anch'esso in Ungheria e a Roma.