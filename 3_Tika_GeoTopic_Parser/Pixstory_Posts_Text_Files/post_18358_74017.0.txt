La Ducati ha posticipato la presentazione della nuova moto al prossimo 7 febbraio. Inizialmente era prevista per fine mese, il 28 gennaio, ma nelle ultime ore il pilota Jack Miller è risultato positivo al Covid e per questo motivo non potrà lasciare l'Australia dove abita. Il team ha quindi deciso di spostare di poco più di una settimana la presentazione, anche se è rimasto l'appuntamento del 31 gennaio quando verrà svelata in anteprima la livrea della nuova moto.

A comunicare la positività è stato lo stesso Miller su Instagram: "Sfortunatamente sono risultato positivo al Covid-19 e quindi non posso partire per l'Europa. Adesso sono in isolamento a casa mia in Australia e sto bene. Non ho nessun sintomo, per cui posso almeno continuare ad allenarmi. Mi dispiace molto, ma in ogni caso ci vedremo a Sepang per i test ai primi di febbraio".