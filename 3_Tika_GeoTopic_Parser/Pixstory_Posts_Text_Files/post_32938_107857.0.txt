I Golden State Warriors sono campioni della NBA! Un ciclo vincente che sembrava finito nel 2020, quando la squadra di San Francisco chiuse una stagione disastrosa con sole 15 vittorie, e invece no! Stanotte in gara 6, nel palazzetto dei Boston Celtics, i Warriors si sono imposti 103-90 conquistando il settimo anello della storia per la franchigia, il quarto per questo gruppo con coach Kerr, Draymond Green, Andre Iguodala e Klay Thompson. Il quarto, soprattutto, per Steph Curry, finalmente MVP delle Finals. Nel match di stanotte la guarda dei Warriors ha messo a referto 34 punti (tanti quanto quelli di Brown a Boston) trascinando la sua squadra alla conquista dell'anello, in un match che è sempre stato controllato dagli ospiti, in vantaggio anche di 21 punti nonostante un accenno di rimonta dei Celtics nel terzo quarto. Ma non ce n'è: vincono i Warriors, e se ne riparla la prossima stagione.