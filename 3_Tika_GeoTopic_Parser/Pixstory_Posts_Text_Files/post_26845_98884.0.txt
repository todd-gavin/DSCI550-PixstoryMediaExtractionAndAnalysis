Ann Demeulemeester ci riprova. Dopo il rinvio dello scorso gennaio, la griffe torna protagonista al prossimo Pitti Uomo, in programma a Firenze dal 14 al 17 giugno, come Guest of Honour.

Sarà la stessa designer belga a curare in Stazione Leopolda il progetto speciale dedicato a lei e al brand che porta il suo nome, acquisito nel 2020 da Claudio Antonioli.

«Finalmente Firenze e Pitti Immagine sono pronti a celebrare lo straordinario lavoro di Ann Demeulemeester – dice Lapo Cianchi, direttore comunicazione & eventi di Pitti Immagine –, una storia iniziata 40 anni fa ad Anversa e oggi rafforzata dal nuovo corso avviato in seguito all’acquisizione del brand da parte di Claudio Antonioli».