La Juventus femminile non ha nulla da rimproverarsi nonostante l'eliminazione dalla Champions League lasci un po' di amaro in bocca. Alla sua prima partecipazione, le bianconere si fermano ai quarti di finale, eliminate da una grandissima squadra come il Lione, dopo la sconfitta al ritorno per 3-1, dopo la vittoria in rimonta per 2-1 all'andata.

Il ritorno però è un'altra storia. Le francesi creano la prima palla gol dopo pochi secondi e da quel momento è partita a una porta sola. Già alla fine del primo tempo il risultato premia il Lione per 2-0, risultato che già basterebbe per la qualificazione. Nella ripresa arriva anche il 3-0, con la Juventus che resta a guardare lo strapotere delle rivali. Prima del triplice fischio arriva il gol della bandiera delle bianconere, a segnarlo Staskova.

Il Lione dovrà ora vedersela contro il Psg, mentre nell'altra semifinale se la vedranno Barcellona e Wolfsburg.

LIONE-JUVENTUS 3-1

RETI: 33' Hegerberg (L), 35' Malard (L), 73' Macario (L); 86' Staskova (J)

LIONE (4-3-3): Endler; Mbock (76' Cayman), Buchanan, Renard, Bacha; Horan, Egurrola Wienke (46' A.Henry), Macario (87' Gunnarsdottir); Cascarino, Hegerberg, Malard. All. Sonia Bompastor

JUVENTUS (4-3-3): Peyraud-Magnin; Lenzini (70' Lundorf), Gama, Sembrant, Boattin (79' Nilden); Rosucci, Junge-Pedersen, Cernoia; Bonansea (70' Caruso), Girelli (79' Staskova), Hurtig (61' Bonfantini). All. Joe Montemurro