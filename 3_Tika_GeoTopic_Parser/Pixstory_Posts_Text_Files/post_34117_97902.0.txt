Il posticipo del sunday night tra Roma e Bologna finisce 0-0. Occasioni da una parte e dall’altra con un ampio turnover per i giallorossi, data la scelta di José Mourinho di preservare molti titolari in vista della semifinale di Conference League contro il Leicester.

Un pareggio a reti bianche, che sta stretto alla Roma, scivolata ora al 6° posto a quota 59 punti, a pari merito con la Lazio. Ennesima prova consistente, invece, per il Bologna che dopo aver pareggiato in casa di Inter e Juventus, evita la sconfitta anche all’Olimpico. 

Il pareggio della Roma chiude aritmeticamente la corsa alla prossima Champions League: Napoli e Juventus giocheranno la prossima edizione della massima competizione europea, oltre, ovviamente, a Milan e Inter.