Notizia clamorosa di calciomercato. Il Como è a un passo da Cesc Fabregas, ex centrocampista di Arsenal, Chelsea e Barcellona. Il centrocampista spagnolo è svincolato dopo l'ultima esperienza a Monaco, in Francia, e avrebbe fatto sapere di voler giocare in Italia. A questo punto ci ha pensato l'amministratore unico del club lombardo Dennis Wise, ex giocatore del Chelsea e compagno proprio di Fabregas nei Blues, a contattarlo e a proporgli un posto in campo nel campionato di Serie B.

L'annuncio è atteso nelle prossime ore e il tutto ha un che di clamoroso visto il passato del giocatore che, tra le altre cose, ha vinto un Mondiale, due Europei, due campionati inglesi e uno spagnolo. Il contratto dovrebbe essere biennale al termine del quale dovrebbe iniziare la sua carriera da allenatore proprio nel Como.