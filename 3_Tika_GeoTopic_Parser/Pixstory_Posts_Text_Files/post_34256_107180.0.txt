Un nuovo ciclo, all’insegna dei giovani: questo è il percorso intrapreso dal CT Roberto Mancini. 

Un punto cardine del nuovo corso azzurro è sicuramente Sandro Tonali, fresco campione d’Italia: «Le mie ultime due estati sono state completamente diverse: questa non l’ho iniziata con le vacanze e anzi devo ancora finire di giocare. 

Bisogna mantenere la testa al posto giusto per le prossime partite. Noi giovani dobbiamo giocare, nel club e in Nazionale. E appena arriva l’opportunità, dobbiamo coglierla facendo vedere a tutti ciò che siamo in grado di fare.

Ora dobbiamo essere ancor più uniti: quando le cose vanno bene è facile andare avanti, ma nelle difficoltà bisogna rimanere compatti. Diamo il 110% perché è quanto serve per questa Italia».