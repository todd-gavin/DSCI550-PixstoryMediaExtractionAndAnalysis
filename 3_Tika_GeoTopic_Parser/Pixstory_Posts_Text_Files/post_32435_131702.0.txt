Basket, l'Italia del Poz vince all'esordio ufficiale contro l'Ucraina
Nella prima partita ufficiale di Gianmarco Pozzecco sulla panchina dell'Italia (le amichevoli con Francia e Serbia dei giorni scorsi non erano andate benissimo...) arriva il successo contro l'Ucraina in un match valido per la qualificazione ai prossimi mondiali 2023, che si terranno in Asia (Giappone, Filippine e Indonesia). L'inizio non Ã¨ stato dei migliori per la nazionale, sotto anche di 12 punti in avvio di ripresa, ma nel terzo quarto Fontecchio e Mannion hanno trascinato gli azzurri alla rimonta, fino al successo finale per 89-97, nella gara giocata a Riga, in Lettonia, per ovvie ragioni legate alla Guerra in Ucraina. A fine match Fontecchio ha siglato 20 punti a referto, 17 quelli di Melli con 11 per Tonut e Mannion. L'Italia comanda attualmente il girone con 4 vinte e 1 persa, davantia Islanda e Spagna (3-1 ma con un match in meno), Georgia 3-2, Ucraina 1-4 e Olanda 0-5. Ai mondiali vanno le prime tre. Prossimo impegno per gli azzurri sabato a Brescia contro la Georgia.