Prosegue il tour estivo di MATTEO FAUSTINI, una serie di appuntamenti live per presentare al pubblico il suo ultimo singolo “3 Livelli”, unitamente ai brani del suo repertorio.
"3 Livelli" è un brano che analizza, con un sound prettamente elettropop, l'essere umano, diviso su tre livelli: testa, cuore e istinto. Una canzone che implicitamente fa riferimento all'attualità, in cui gli esseri umani, in questo particolare momento, dovrebbero ascoltare di più il cuore senza dover andare l'uno contro l'altro.
Il nuovo singolo segue i brani già pubblicati "L'Ultima Parola" (presentato in gara a “Una Voce Per San Marino”), disponibile anche in versione acustica in collaborazione con Fellow; "Per Donare" (presentato durante il Concerto di Natale in Vaticano); "Stanco di Piangere" e "1+1" (che ha debuttato nella top 10 della classifica Earone Airplay Radio Indipendenti e che è stato nella top 100 nella classifica generale per oltre 3 mesi), che anticipano il nuovo album di inediti in uscita in autunno.
MATTEO FAUSTINI, giovane cantautore bresciano protagonista della 70a edizione del Festival di Sanremo nella sezione Nuove Proposte con il brano “Nel Bene e Nel Male” e vincitore del “Premio Lunezia per Sanremo” per il valore musicale e letterario del brano in gara, ha esordito al 2° posto della classifica iTunes e tra i dischi più venduti nella classifica FIMI/GfK con il suo album di debutto “Figli delle Favole”. Dal disco di debutto sono stati estratti i singoli “Vorrei (La Rabbia Soffice)”, “Il Cuore Incassa Forte” e “La Bocca del Cuore”, oltre al brano “Il Gobbo” il cui video è stato realizzato in collaborazione il Centro Nazionale Contro il Bullismo BULLI STOP.