L'amministratore delegato dell'Atalanta, Luca Percassi, ha fatto chiarezza sul destino di alcuni giocatori chiave della squadra di Bergamo. Innanzitutto, Aleksej Miranchuk al momento non partirà con destinazione il Torino: "Abbiamo parlato col Torino, l’operazione era molto avanti. Poi, a seguito di una lunga conversazione con il mister, ci ha chiesto di trattenere Miranchuk. In questo momento l’operazione si è fermata, poi sappiamo che il mercato a volte è fatto anche di nuove accelerate. Vediamo cosa succede". Situazione diversa per Josip Ilicic, con il quale si sta chiudendo un rapporto durato anni: "È un giocatore che per l’Atlanta ha fatto tantissimo, e ha ricevuto tantissimo dall’Atalanta. Vogliamo un gran bene a Josip. Ma a volte le storie possono finire, ci siamo parlati con grande franchezza e si è capito che è arrivato il momento di intraprendere strade diverse nel rispetto delle storie e dei rapporti, questa è la situazione". Percassi ha poi spiegato che al momento l'Atalanta non cercherà di ingaggiare Pinamonti, mantenendo invece le due stelle sudamericane Muriel e Zapata: "Per me rimarranno entrambi all’Atalanta. Li riteniamo due giocatori fondamentali".