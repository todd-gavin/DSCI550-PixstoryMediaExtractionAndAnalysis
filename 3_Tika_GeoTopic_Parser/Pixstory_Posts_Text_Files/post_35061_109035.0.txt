Ormai è fatta e il giocatore avrebbe addirittura già firmato. Lukaku sarà ufficializzato a brevissimo, certamente entro il 30 giugno, ma a quanto pare sarà solo una formalità perché burocraticamente dovrebbe essere già tutto fatto. Questo anche per sfruttare il Decreto Crescita che permetterà all'Inter di risparmiare e non poco.

Lukaku torna a Milano per un solo anno (almeno per adesso) con un prestito oneroso da 8 milioni di euro più 4 di bonus legati ai risultati. L'attaccante belga riceverà lo stipendio direttamente dall'Inter e per questo ha deciso di abbassarlo da circa 15 milioni di euro netti a 9 (che per il club saranno 12 al lordo grazie appunto al Decreto Crescita).

Anche se ancora manca l'annuncio un indizio che la trattativa sia giunta al termine è il like di Lukaku al post sul rinnovo di contratto di Simone Inzaghi. D'altronde sarà prestissimo il suo nuovo allenatore.