L'ultimo turno di qualificazione alla prossima Champions League ha visto partite ricche di gol ed emozionanti. Il Benfica ha rispettato il pronostico e battuto ancora la Dinamo Kiev, vincendo per 3-0 in casa. Tutti i gol sono stati segnati nel primo tempo, rendendo i secondi 45' una formalità. Clamoroso invece quanto accaduto a Belgrado, dove la Stella Rossa si è fatta raggiungere al 90° dal Maccabi Haifa dopo essere stata in vantaggio per 2-0. I due gol degli ospiti sono arrivati grazie a un errore del portiere Borjan e a un clamoroso autogol di Patkov che svirgola nella propria porta un tentativo di respinta di un calcio di punizione. Gli israeliani si qualificano così per la prima volta dopo 12 anni. Passa infine anche il Viktoria Plzen, andato sotto di un gol in casa contro gli azeri del Qarabag ma in grado di ribaltare il risultato e la qualificazione con due reti nella ripresa.
Benfica-Dinamo Kiev 3-0
Stella Rossa-Maccabi Haifa 2-2
Viktoria Plzen-Qarabag 2-1