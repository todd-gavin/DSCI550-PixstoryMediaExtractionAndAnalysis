Fino a un paio di anni fa sarebbe stato il big match della giornata di campionato che sarebbe valso per il primato. Quello andato in scena oggi tra Barcellona e Atletico Madrid invece si è giocata tra la quarta e la quinta in classifica, con due squadre ben lontane da ciò che sono state nel recente passato. Eppure le due formazioni schierate da Xavi e da Simeone (entrambi ex centrocampisti) si sono battagliate dall'inizio alla fine dando vita a una partita viva e che alla fine ha premiato i blaugrana che, passati in svantaggio, hanno ribaltato e proseguito fino al 4-2 finale.

A leggere il gabellino dei marcatori balzano all'occhio i gol di Gavi e di Dani Alves. Il primo non è ancora maggiorenne e ha già preso in mano il centrocampo del Barca, il secondo ha più del doppio della sua età, 38 anni. A segnare per primo però è stato l'Atletico all'8' con Carrasco. Due minuti e pareggia il Barcellona con Jordi Alba, prima di Araujo che segna in chiusura di primo tempo. La ripresa si apre allo stesso modo: gol del Barcellona con Dani Alves che 20 minuti dopo si fa espellere. Prima del cartellino rosso però c'è tempo per il gol dell'ex di Luis Suarez che riapre la partita. Ma fino al 90' il risultato non cambierà.

Con i tre punti conquistati il Barcellona supera proprio l'Atletico Madrid in classifica e si porta al quarto posto e quindi in zona Champions. Il rischio quest'anno che una delle due resti proprio fuori dalla competizione europea più importante. La stagione, però, è ancora lunga.