Vero e proprio terremoto nel Palermo Calcio, da poco acquistato all’80% dagli arabi del City Football Group. Ritenuti messi ai margini del progetto dalla nuova dirigenza, come spiegato ieri in conferenza stampa, l’allenatore Silvio Baldini e il direttore sportivo Renzo Castagnini hanno infatti deciso di rassegnare le dimissioni. Una scelta che ha lasciato senza parole i vertici della società rosanero, che avranno poco tempo 
per trovare un sostituto per la panchina e per l’aerea tecnica. In pole position sembrerebbero esserci, secondo quanto riportato dal Giornale di Sicilia, Eugenio Corini e Claudio Ranieri, entrambi disponibili ad accettare la sfida di riportare in Serie A il Palermo. 

Foto: Instagram palermofficial