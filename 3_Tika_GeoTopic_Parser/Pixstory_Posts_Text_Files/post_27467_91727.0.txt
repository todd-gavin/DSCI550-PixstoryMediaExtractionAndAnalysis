L’Audi e il team WRT fanno festa nella prima tappa del campionato GT World Challenge sulla pista di Imola. A vincere la gara d’apertura della stagione Endurance è stato il terzetto composto da Dries Vanthoor, Charles Weerts e Kelvin Van Der Linde, che nella mattinata avevano ottenuto la pole position. Alle loro spalle, la Mercedes AMG GT3 di Raffaele Marciello. Non un buon esordio, invece, per l’auto gemella di Valentino Rossi: il pesarese supercampione della MotoGP ha guidato nella seconda ora di corsa, sbagliando però il rientro ai box mancando così la piazzola del box e finendo per rientrare in pista per poi tornare al pit nel passaggio successivo. Un errore che è costato tempo e posizioni, facendo scivolare l’equipaggio del Dottore in diciassettesima posizione. 

Foto: Instagram gtworldcheu