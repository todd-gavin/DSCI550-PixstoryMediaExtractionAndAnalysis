Pomeriggio a tinte europee per la Juventus. Aspettando il ritorno degli ottavi di finale di Champions League contro gli spagnoli del Villareal, la formazione under 19 della società bianconera hanno affrontato a Vinovo, in sfida secca, il Liverpool nell’incontro valido per i quarti di finale di Youth League, la Champions delle categorie giovanili. La… “giovane Signora” ha sconfitto i pari età dei Reds per 2 a 0, grazie alla doppietta – segnata davanti a tutta la dirigenza della Juve – di Miretti, al 66esimo e al 70esimo. La Primavera, che aveva sconfitto gli olandesi dell’Az Alkmaar ai rigori, accede così al traguardo storico delle semifinali.

Foto: Instagram iamfabiomiretti