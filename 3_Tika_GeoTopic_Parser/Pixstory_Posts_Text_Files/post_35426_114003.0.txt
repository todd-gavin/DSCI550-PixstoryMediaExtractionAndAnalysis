"Il Paris Saint-Germain è lieto di annunciare la nomina di Christophe Galtier come allenatore della prima squadra. Il tecnico francese ha firmato un contratto biennale, fino al 30 giugno 2024". Con questo comunicato il PSG ufficializza il nuovo allenatore che prenderà dunque il posto dell’uscente Pochettino. Ecco le prime dichiarazioni del tecnico: “Sono commosso, orgoglioso. Sono arrivato 45 minuti fa al Parco dei Principi e ho visto la frase "Ici c'est Paris", una frase che racchiude tante aspettative. Sono preparato. Se ho accettato questa responsabilità, significa che ne sono capace. Da soli è molto difficile, insieme siamo più forti. La presenza di Luis Campos è stato un fattore determinante".