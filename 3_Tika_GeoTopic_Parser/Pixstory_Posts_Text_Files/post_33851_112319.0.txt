Nei giorni scorsi, la dirigenza nerazzurra ha ufficializzato formalmente il ritorno di Romelu Lukaku, che rinforza così il reparto offensivo.

Il belga, però, non era l’unico obiettivo per l’attacco dell’Inter: Marotta e Ausilio puntano a chiudere anche per Paulo Dybala.

Recapitata all’entourage dell’argentino un’offerta da 5 milioni di euro a stagione, più uno di bonus. Inoltre, sul piatto è stato offerto un quadriennale, con relativa clausola rescissoria a partire dalla seconda stagione.

In aggiunta, un bonus per Dybala legato alle presenze: qualora l’argentino dovesse giocare più della metà delle partite, scatterebbe un conguaglio economico a suo favore.