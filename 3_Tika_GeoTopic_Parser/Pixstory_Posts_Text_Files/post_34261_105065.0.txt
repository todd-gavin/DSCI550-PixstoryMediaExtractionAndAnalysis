Henrikh Mkhitaryan ha comunicato alla Roma la propria volontà di non rinnovare il contratto e lasciare la Capitale dopo tre stagioni. L'armeno, infatti, si trasferirà all'Inter per tentare di vincere qualche trofeo prima di chiudere la carriera.

Il 33enne saluterà la Roma dopo 117 presenze, 29 reti e la vittoria della UEFA Conference League lo scorso 25 maggio. 

Stando a quanto riportato da Sky Sport, l'armeno firmerà un biennale da circa 3,5 milioni di euro a stagione più bonus.