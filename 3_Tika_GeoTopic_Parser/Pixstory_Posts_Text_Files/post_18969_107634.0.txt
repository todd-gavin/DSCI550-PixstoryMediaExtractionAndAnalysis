Nonostante l'esordio con la Nazionale maggiore, l'assist nel primo spezzone di partita giocata e il gol contro la Germania, Wilfried Gnonto non ci pensa proprio ad andare in vacanza e vorrebbe partecipare agli Europei Under19 in programma in Slovacchia dal 18 giugno al primo luglio. L'attaccante di proprietà dello Zurigo è il capitano della selezione guidata dal ct Carmine Nunziata, ma rischia di non poter essere con i suoi compagni per volere del suo club.

Due giorni fa è scaduta la finestra che prevede l'obbligo per i club di lasciare i giocatori alle rispettive Nazionali e lo Zurigo non avrebbe alcuna intenzione di concedere altri giorni al suo attaccante, ma anzi vorrebbe riposasse per arrivare al meglio a metà luglio quando gli svizzeri saranno impegnati nel secondo turno di qualificazione di Champions League.

I dialoghi tra club e agente del giocatore (Claudio Vigorelli) sono in corso per trovare una soluzione. Intanto oggi il commissario tecnico diramerà la lista dei convocati. L'esordio per l'Italia sabato alle ore 20 contro la Romania).