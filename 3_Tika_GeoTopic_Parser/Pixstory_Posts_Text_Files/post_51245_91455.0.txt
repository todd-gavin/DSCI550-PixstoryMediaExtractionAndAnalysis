दिल्ली आपदा प्रबंधन प्राधिकरण (डीडीएमए) की बैठक में मास्क नहीं पहनने पर जुर्माना हटाने का फैसला लिया गया है. डीडीएमए के इस फैसले पर एलजी अनिल बैजल ने कहा कि दिल्ली में मास्क नहीं पहनने पर जुर्माना हटा है. हालांकि दिल्ली में भविष्य में किसी भी परिदृश्य को देखते हुए कोविड संक्रमण के बचाव और कोरोना से निपटने के लिए सभी एजेंसियों को सतर्क रहने की सलाह दी है. एलजी ने कहा दिल्ली में कोविड पॉजिटिव मामलों में कमी आने के बाद विशेषज्ञों के साथ विस्तृत चर्चा के बाद टीकाकरण को बढ़ाने का निर्णय लिया गयाडीडीएमए की बैठक में मास्क नहीं पहनने पर जुर्माने को हटाने का फैसला किया है और लगभग सभी कोविड से संबंधित प्रतिबंधों को हटा दिया है लेकिन कुछ नियम बने हुए हैं. मास्क न पहनने पर जुर्माना हटाने की बात पर एक अधिकारी ने कहा फेस मास्क पहनने का जनादेश नहीं हटाया गया है, लेकिन सार्वजनिक स्थानों पर मास्क नहीं पहनने वालों को अब जुर्माना नहीं देना पड़ेगा. Delhi Mask Fine: दिल्ली में सार्वजनिक जगहों पर बिना मास्क होने पर अब जुर्माना नहीं, DDMA की बैठक में फैसला- सूत्र


दिल्ली सरकार की तरफ से भले ही मास्क न पहनने पर जर्माना हटा दिया गया हो लेकिन जनता से सरकार ने अभी भी कोविड नियमों का पालन करने की अपील की है. इस समय दिल्ली के सभी अस्पताल कोविड वेंटिलेटर से मुक्त हो गए हैं और इसके साथ ही सामन्य बेड भी खाली है. फिलहाल दिल्ली में सार्वजनिक रूप से फेस मास्क नहीं पहनने पर 500 रुपये का जुर्माना है. पिछले महीने डीडीएमए ने इस जुर्माने को 2,000 रुपये से घटाकर 500 रुपये कर दिया था. दिल्ली में गुरुवार को 113 नए मामले दर्ज किए और वर्तमान में दिल्ली में 458 सक्रिय मामले हैं.  