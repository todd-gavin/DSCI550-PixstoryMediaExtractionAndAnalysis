Ingredienti per 4 persone:

1 cavolfiore di media grandezza
320 gr. di pasta mezze maniche
olio extra vergine d'oliva q.b.
1 spicchio d'aglio
1 cucchiaino abbondante di paprica
3 fette di pane casereccio

Procedimento:
Mettiamo un goccio d'olio extravergine d'oliva in una padella e accendiamo il fuoco. Tagliamo a dadini le fettine di pane e mettiamole nella padella lasciandole abbrustolire. Passiamo adesso al cavolfiore: laviamolo e puliamolo eliminando le foglie esterne riducendolo in cimette. Facciamolo bollire in acqua salata.

Quando togliamo il cavolfiore dall'acqua che bolle buttiamo la pasta nella stessa acqua di cottura: vanno bene mezze maniche, tortiglioni o sedanini. Mentre la pasta si cuoce mettiamo un filo d'olio in un salta-pasta e facciamo rosolare l'aglio e, quando ha preso colore, aggiungiamo un paio di cucchiai d'acqua di cottura e un mezzo cucchiaio di paprica.

Quando la pasta Ã¨ ancora al dente togliamo l'aglio e mettiamola dentro il salta-pasta, facendogli ultimare la cottura, aggiungendo altra acqua di cottura se occorre. Infine impiattiamo e mettiamo il pane abbrustolito sopra al nostro piatto pronto.