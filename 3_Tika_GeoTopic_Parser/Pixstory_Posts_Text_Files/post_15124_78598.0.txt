Prodotto, packaging e processo. Seguendo i dettami della propria visione “Eco friendly”, Grisport, per la Primavera-Estate 2022, ha ideato le sue prime sneaker “green”. Si chiamano “Eco 3P”, fanno parte della linea “CITY” e possono essere impiegate in qualsiasi ambito della vita di tutti i giorni: dall’andare al lavoro la mattina ad una passeggiata per il centro città.
Primavera è sinonimo di rinascita. Primavera è “uscire” dal grigiore tipico dell’inverno per “abbracciare” colori che portano luce ed allegria nella vita di tutti i giorni. Dall’arancione, alle diverse tonalità di azzurro. È su questo che si è ispirata Grisport per la creazione della “Eco 3P”, una calzatura rispettosa dell’ambiente costituita da materiali riciclati ed ecosostenibili su parte della tomaia esterna, fodera interna, laccio, soletta interna ed inserto suola. Il packaging in cui è contenuta la scarpa è al 100% riciclato e riciclabile con un sistema brevettato automontante per diminuire l’ingombro. Il processo di produzione della stessa, infine, è totalmente green. Le grandi case di produzione e marchi di moda stanno sempre più andando verso produzioni eco compatibili perché diversi sondaggi e ricerche di mercato hanno evidenziato come i consumatori sembrino sempre più consapevoli dell’importanza di acquistare prodotti dal basso impatto ambientale.
Grisport “Eco 3P” presenta una tomaia in pelle scamosciata, con una suola bidensità in poliuretano-poliuretano compatto. I lacci, la fodera, i riporti ed il sottopiede, come detto, sono costituiti da materiale riciclato.