Non ha nessuna intenzione di scrivere la parola fine alla sua carriera Gigi Buffon. Il portiere ha rinnovato il duo contratto col Parma fino al 2024, quando di anni ne avrà ben 46.
L'annuncio è stato dato in una conferenza stampa in cui era presente il presidente americano del club, Kyle Krause: "Oltre alle doti di leadership ha grandi qualità umane, per il Parma è un onore la sua decisione di continuare con noi".
Buffon, tornato quest'anno al Parma 20 anni dopo la sua partenza verso la Juventus, ha spiegato: "Non penso al dopo, per me è dispendioso già avere focus sul mio lavoro di calciatore. Non voglio aver nessun tipo di rimpianto, la mia testa sta ragionando da calciatore e sarà così fino all'ultimo giorno".