Anche se a più riprese il ceo di Louis Vuitton, Michael Burke, aveva dichiarato di non avere alcuna fretta nella scelta del nome del sostituto di Virgil Abloh alla guida della linea maschile della maison, sembra proprio che l’identità del designer che prenderà il posto dello stilista scomparso nel novembre del 2021 sarà svelata entro il mese di settembre.
Di nomi sui possibili successori ne circolano ormai da tempo e i più accreditati – come ricordato da Bof in un lungo articolo, che analizza gli aspetti che peseranno di più nella scelta del nuovo direttore creativo della collezione - sembrano essere Martine Rose, Grace Wales Bonner e Telfar Clemens.

https://www.fashionmagazine.it/community/in-pole-sempre-martine-rose-wales-bonner-e-clemens-il-successore-di-virgil-abloh-da-vuitton-potrebbe-essere-svelto-entro-settembre-110044