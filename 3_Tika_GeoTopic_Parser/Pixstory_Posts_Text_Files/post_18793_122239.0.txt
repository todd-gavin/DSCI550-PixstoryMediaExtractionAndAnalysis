Wijnaldum è atterrato a Roma nella serata di ieri e oggi è il suo giorno. Prima visite mediche a Villa Stuart e poi la firma sul contratto che lo legherà alla società giallorossa fino al termine della stagione: con il Psg infatti è stato trovato l'accordo per un prestito gratuito con diritto di riscatto a 8 milioni. Quindi, se andrà bene, il giocatore belga potrebbe continuare la sua avventura a Roma anche la prossima stagione. 

I giallorossi pagheranno il 50% dell'ingaggio del giocatore, poco meno di 5 milioni di euro netti.

Dopo il bagno di folla a Ciampino, Wijnaldum ha conosciuto i suoi nuovi compagni già nella serata di ieri in una cena organizzata in centro a Roma in cui erano presenti il capitano Pellegrini, l'argentino Dybala, i nazionali Zaniolo, Spinazzola, Mancini e Cristante. I più acclamati, naturalmente, i due nuovi acquisti, Wijnaldum e Dybala.