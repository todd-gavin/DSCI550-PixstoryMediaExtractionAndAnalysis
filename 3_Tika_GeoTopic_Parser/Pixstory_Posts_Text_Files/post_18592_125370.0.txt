Luca Pellegrini passa dalla Juventus all’Eintracht di Francoforte. Trattativa conclusa per i bianconeri che cedono in prestito per una stagione il terzino sinistro. Il giocatore nelle prossime ore sosterrà le visite mediche prima di firmare il passaggio alla squadra tedesca.

Ventitré anni, Pellegrini è uscito dal settore giovanile della Roma. Dopo aver giocato a Cagliari e a Genova, nel 2021 è stato acquistato dalla Juventus con cui ha disputato in totale 18 presenze ed esordito in Champions League.