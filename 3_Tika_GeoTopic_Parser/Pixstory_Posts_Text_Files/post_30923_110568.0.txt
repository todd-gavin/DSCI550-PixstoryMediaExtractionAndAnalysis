Lorenzo Sonego è il secondo italiano ad approdare al secondo turno del tabellone di Wimbledon dopo Jannik Sinner. Il torinese ha sconfitto l'americano Denis Kudla al termine di una battaglia durata 3 ore e 48 minuti, con il punteggio di 6-7 6-3 7-5 4-6 6-2. Dopo aver perso l'intenso primo set al tie break, nel secondo parziale Sonego ha brekkato in apertura e mantenuto il vantaggio fino al decisivo 6-3. Pareggiati i conti, l'azzurro si è portato in vantaggio vincendo il terzo set grazie al break ottenuto nel dodicesimo gioco. Qui è arriva la reazione di Kudla che nel quarto set ha brekkato nel settimo gioco, portando poi il match al decisivo quinto set. Qui Sonego si è subito portato sul 3-0, salvando poi tre palle break sul 4-2 0-40 e chiudendo infine con il 6-2 finale. Ora lo attendo il francese Hugo Gaston, a sua volta uscito da una battaglia lunga 5 set contro Alexei Popyrin. Niente da fare invece per Lorenzo Musetti, sconfitto in 3 set dalla testa di serie numero 11 Taylor Fritz con il punteggio di 6-4 6-4 6-3. Il toscano è partito bene portandosi sul 4-2 nel corso del primo set, ma ha subìto la rimonta dell'americano che con quattro game consecutivi si è portato a casa il parziale. Nei successivi set, Fritz ha sempre trovato il break decisivo per indirizzare dalla propria parte il punteggio, chiudendo il match in 1 ora e 44 minuti.