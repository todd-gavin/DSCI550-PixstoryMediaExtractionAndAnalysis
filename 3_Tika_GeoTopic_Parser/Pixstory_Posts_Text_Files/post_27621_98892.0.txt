Lecce e Cremonese fanno festa nell’ultima giornata del campionato di calcio di Serie B. I salentini hanno battuto per 1-0 il Pordenone laureandosi campioni della serie cadetta, mentre la Cremonese ha vinto per 1-2 in trasferta a Como. Beffa, invece, per il Monza che approcciava l’ultima partita da seconda in classifica: la squadra di Silvio Berlusconi ha infatti perso 1-0 a Perugia, scivolando al quarto posto alle spalle del Pisa, con l’obbligo di disputare i playoff insieme a Brescia, Ascoli, Benevento e Perugia. Retrocede in Serie C l’Alessandria, insieme alle già condannate Crotone e Pordenone, mentre ai playout saranno Cosenza e Vicenza a giocarsi la permanenza in cadetteria. 

Foto: Instagram uslecce