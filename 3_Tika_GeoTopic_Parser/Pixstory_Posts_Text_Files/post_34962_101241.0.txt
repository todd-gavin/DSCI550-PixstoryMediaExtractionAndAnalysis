Il prossimo anno il centrocampo della Juventus potrebbe essere completamente nuovo. Oltre a Pogba, di cui si è già detto tanto, il club di Torino è fortemente interessato a Jorginho, centrocampista del Chelsea ma con un passato in serie A nel Napoli. 

Campione d'Europa con l'Italia, Jorginho sarebbe il profilo ideale per il centrocampo bianconero secondo la dirigenza. Con il Chelsea ancora in fase di vendita, è difficile capire quali margini di trattative ci possano essere al momento, sarà più facile tra una settimana quando i campionati saranno finiti. La Juventus d'altronde sarebbe una destinazione gradita anche dal giocatore.

Dovessero arrivare sia Jorginho che Pogba la Juventus dovrebbe far cassa perché gli ingaggi dei due centrocampisti sarebbero onerosi. Potrebbe quindi essere sacrificato Weston McKennie che interesserebbe al Tottenham. La Juve lo valuto 40 milioni di euro.