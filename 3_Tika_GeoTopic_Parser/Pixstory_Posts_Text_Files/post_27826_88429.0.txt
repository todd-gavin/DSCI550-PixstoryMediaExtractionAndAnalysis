Continua il calvario sportivo e fisico di Marc Marquez. Già caduto nel corso del weekend del GP Indonesia a Mandalika, poi vinto da Miguel Oliveira su Fabio Quartararo e Johann Zarco, il pilota spagnolo è stato vittima di un’altra rovinosa scivolata nel corso del warmup della domenica mattina. Trasportato al centro medico, il pluricampione del mondo delle due ruote è stato poi ritenuto non in grado di correre a causa di un sospetto trauma cranico e per via delle numerose contusioni riportate. Sui suoi canali social, il centauro Honda ha poi spiegato di stare comunque bene e di aver preferito saltare la corsa solo a scopo precauzionale. Ulteriori accertamenti saranno effettuati domani a Barcellona. 

Foto: Instagram motogp