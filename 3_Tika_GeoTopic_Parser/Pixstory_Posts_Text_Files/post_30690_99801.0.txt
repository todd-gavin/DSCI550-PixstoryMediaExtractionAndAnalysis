Boston Celtics - Milwaukee Bucks 107-110
Vittoria pesantissima per Milwaukee sul campo di Boston, che si porta così sul 3-2 e con gara 6 da giocare in casa. Partita tiratissima decisavi solo nell'ultimo quarto, quando i Bucks hanno recuperato uno svantaggio di 14 punti trascinati da Giannis Antetokounmpo e Jrue Holiday. Il greco ha realizzato 40 punti e raccolto 11 rimbalzi, mentre il suo compagno - oltre a realizzare 24 punti con 8 rimbalzi e 8 assist - è protagonista dell'azione difensiva decisiva negli ultimi secondi con stoppata e recupero su Marcus Smart. Per Boston, non bastano i 34 punti di Jayson Tatum, autore di un pessimo 12/29 dal campo con 2/11 da tre punti.

Memphis Grizzlies - Golden State Warriors 134-95
Seppur senza l'infortunato Ja Morant, Memphis travolge Golden State con una partita perfetta e prolunga la serie, in cui ora è sotto 3-2. Non c'è praticamente mai stata partita, con i padroni di casa sopra già di 27 punti all'intervallo. In un match con ben 7 uomini in doppia cifra, sono tre i migliori marcatori a quota 21: Jaren Jackson, Desmond Bane e Tyus Jones. Warriors troppo brutti per essere veri e chiamati a un pronto riscatto in gara 6 che giocheranno in casa.