പട്ടാമ്പിയിൽ നിന്ന് എറണാകുളത്തേക്കുള്ള ട്രെയിൻ യാത്രകൾ എന്നെ വല്ലാതെ ശക്തിപ്പെടുത്താറുണ്ട്..ഓരോ തവണയും ഒറ്റക്ക് സഞ്ചരിക്കുമ്പോൾ,പുതിയ മനുഷ്യരെ കാണുമ്പോൾ,അവരോട് സംസാരിക്കുമ്പോൾ ഞാനെന്തോ വലിയ കാര്യം ചെയ്യുന്ന മട്ടാണെനിക്ക്.ഇന്നത്തെ യാത്രയിലിവരെ കാണുമ്പോൾ വല്ലാത്ത സന്തോഷം തോന്നുന്നു.ഒന്നിച്ചതിന് ശേഷം ജീവിതത്തിലെ നല്ലതും ചീത്തയുമായ എല്ലാ സായാഹ്നങ്ങളിലും ഒരുമിച്ചുണ്ടായവരായിരിക്കും, അന്യോന്യം കൂട്ടിരുന്നവരായിരിക്കും. അമ്പലങ്ങളിൽ നിന്ന് അമ്പലങ്ങളിലേക്കുള്ള യാത്ര അവർക്ക് കൂടുതൽ ആത്മസംതൃപ്തി നൽകുന്നുണ്ടായിരിക്കണം.ഈ യാത്രയും അത്തരത്തിൽ ഒന്നാണെന്ന് ഇരുവരെയും കണ്ടാലറിയാം.അങ്ങനെയങ്ങനെ ജീവിതത്തിന്റെ എല്ലാ മനോഹാരിതയെയും ഒരുമിച്ചാസ്വദിക്കുന്നവർ,എല്ലാ ജനലുകളിലും ഒരേ കാഴ്ച്ചകൾ കണ്ടെത്തുന്നവർ,സ്നേഹ വായ്‌പുകൾ കൊണ്ടെപ്പോഴും ചേർന്നിരിക്കുന്നവർ..ഈ മനുഷ്യരെത്ര സുന്ദരമായാണ് ഇഴപിരിയാതെ ചേർന്ന് നിൽക്കുന്നതെന്നാലോചിച്ച് പോവുകയാണ്.യാത്രകളില്ലെങ്കിൽ ഞാനൊരിക്കലുമിവരെ കണ്ടുമുട്ടില്ലായിരുന്നു, ചിന്തിച്ചിരിക്കില്ലായിരുന്നു..എല്ലായിപ്പോഴും ഓർമ്മകളുണ്ടാക്കുന്നയെന്റെ യാത്രകൾക്ക്,എന്റെ യാത്രകളിലെന്നെ തനിച്ചാക്കാത്തവർക്ക്,എന്റെ യാത്രകൾക്കെന്നെ പ്രേരിപ്പിക്കുന്നവർക്ക്..നന്ദി!❤️