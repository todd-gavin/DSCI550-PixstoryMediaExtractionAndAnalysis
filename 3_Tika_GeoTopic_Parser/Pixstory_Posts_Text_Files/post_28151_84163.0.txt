La domenica della 27esima giornata del campionato di calcio di Serie A può riscrivere la geografia della lotta salvezza. Protagonista di un vero e proprio colpaccio è il Cagliari, che espugna lo stadio Olimpico Grande Torino, battendo i granata padroni di casa per 2 a 1: al vantaggio isolano di Bellanova al 21° ha risposto il Gallo Belotti al 54°, pochi minuti prima della rete vittoria di Deiola (al 62°). Tre punti preziosi che permettono al Cagliari di uscire per il momento dalla zona calda della classifica, anche grazie alla sconfitta del Venezia: nell’unico match delle 15.05, il Verona ha infatti travolto i lagunari al Bentegodi per 3-1 con la tripletta di Giovanni Simeone. Inutile il gol del momentaneo 2-1 del veneziano Okereke. Nello scontro del sabato alle 
20.50, il Sassuolo ha sconfitto per 2-1 la Fiorentina grazie alla rete in pieno recupero di Defrel. Il programma di giornata proseguirà con Spezia-Roma e con Lazio-Napoli.

Foto: Instagram cagliaricalcio