La notizia dell’infortunio di Sofia Goggia e del suo tentativo disperato di recuperare la condizione fisica entro la discesa del 15 febbraio ha liberato un posto prestigioso come portabandiera della delegazione olimpica 
italiana alla cerimonia d’apertura dei Giochi invernali di Pechino 2022. A raccogliere il testimone dalla forte sciatrice bergamasca è Michela Moioli, appena nominata dal presidente del Coni, Giovanni Malagò. La scelta di sostituire la portabandiera è stata presa di concerto con la stessa Goggia e con il presidente della Federazione Italiana Sport Invernali, Flavio Roda. Moioli, ventiseienne di Alzano Lombardo, ha vinto la medaglia d’oro ai Giochi olimpici di Pyeongchang 2018.