La polacca Iga Swiatek si è assicurata la prima posizione del ranking WTA, rimasta vacante dopo l'improvviso ritiro di Ashleigh Barty, grazie al successo per 62 60 su Viktorija Golubic nel secondo turno del torneo di Miami.
Alla tennista polacca, la prima del suo paese a raggiungere tale riconoscimento, bastavano i punti di questa vittoria per essere certa di raggiungere il traguardo al prossimo aggiornamento della classifica, in programma lunedì 4 aprile. All'età di 20 anni e 308 giorni sarà la decima più giovane di sempre a riuscirci. Intanto, nel prossimo turno a Miami sfiderà l'americana Madison Brengle.