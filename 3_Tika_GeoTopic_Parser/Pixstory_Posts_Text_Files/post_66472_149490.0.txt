സമൂഹത്തിലേക്ക് തുറക്കുന്ന പാഠശാലയായ നമ്മുടെ ക്യാമ്പസ്സുകൾക്ക് സമൂഹത്തിന്റെ സത്വരവും, സന്തുലിതവും, ജനാധിപത്യപരവുമായ വളർച്ചയിൽ ഇടപെടാൻ ഒരുപാടുണ്ട്. സമാനതകളില്ലാത്ത പ്രകൃതിദുരന്തങ്ങൾക്കും മഹാമാരികൾക്കും ഈ അടുത്ത കാലത്തായി ലോകമൊട്ടാകെയും കേരളത്തിലും ജനങ്ങൾ സാക്ഷ്യം വഹിക്കുകയാണ്. ദുരന്തമുഖത്ത് പതറിപ്പോകാതെ സകലവിധ വിയോജിപ്പുകളും മറന്ന് സമൂഹം ഒറ്റക്കെട്ടായി ദുരിതബാധിതരെ രക്ഷിക്കാനും അവരുടെ ജീവിതം നിലനിർത്താനും ഭാവിയിൽ ദുരന്തങ്ങൾ ആവർത്തിക്കാതെ ഇരിക്കാനും പ്രവർത്തിക്കേണ്ടതുണ്ട്. ദുരന്തങ്ങൾക്ക് കാരണമായ കാലാവസ്ഥാ വ്യതിയാനം പോലെയുള്ള ഗൗരവമേറിയ വിഷയങ്ങളിൽ യുവാക്കളുടെ ശ്രദ്ധ പതിയേണ്ടതുണ്ട്.
ദുരന്തങ്ങളിൽ തകർന്ന കേരളത്തെ പുനർനിർമിക്കുന്നതിലും യുവാക്കളുടെ സമയോചിതമായ ഇടപെടൽ അത്യാവശ്യമാണ്.  ദുരന്തങ്ങളെ നേരിടുന്നതിനായി കേരള യുവജനക്ഷേമ ബോർഡിന്റെ നേതൃത്വത്തിൽ ദ്വിദിന ക്യാമ്പ് നടത്തി. ഒടുവിലെ ക്യാമ്പ് അവസാനിക്കുമ്പോൾ ഞങ്ങൾക്ക് പറയാനുള്ളത്, ഇനിയൊരു ദുരന്തത്തെ അഭിമുഖീകരിക്കേണ്ടി വരുമ്പോൾ തളരാതെ തകരാതെപിന്തുണയ്ക്കാൻ ടീം കേരള വയനാട് സജ്ജരാണ് എന്നാണ്.