La gioia, l’estravaganza, la sapienza e la maestria.
Non è facile riassumere in poche parole quello che è stata la presentazione della collezione Resort 2023 di Christopher John Rogers, ma è senza ombra di dubbio un evento che ci ricorderemo.
Era la terza volta che CJR sfilava dal vivo e la prima volta che lo faceva da oltre due anni a questa parte.
I designer americani più importanti, Peter Do, Prabal Gurang e i due stilisti dietro Oscar de la Renta erano tutti in prima fila a supportare il collega.
Karlie Kloss ha aperto lo show con maxi cappotto viola oversized dal sapore anni 80, un capolavoro sartoriale che urlava lusso da ogni cucitura.
E poi abiti stampati meravigliosi, giacche strutturate con estrosi dettagli sul retro, eleganti pigiami in seta e soprattutto un caleidoscopio di colori.