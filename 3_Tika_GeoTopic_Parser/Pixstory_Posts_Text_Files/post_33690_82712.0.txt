Brutte notizie in casa Fiorentina: Pietro Terracciano non ha preso parte all'ultimo allenamento della Viola, prima del match contro l'Atalanta, in programma domenica 20 febbraio alle 12:30. L'estremo difensore è stato fermato da una tonsillite e non rientrerà tra i convocati di Vincenzo Italiano. 

Al suo posto giocherà dal primo minuto Bartolomiej Dragowski, il polacco inizialmente titolare proverà a sfruttare la chance per riacquisire il suo posto, dopo averlo perso a causa di infortuni e qualche disattenzione di troppo. Fin qui, infatti, ha giocato solo cinque partite subendo sei reti, ricevendo un'espulsione e parando un calcio di rigore.

Rendimento ben diverso quello di Terracciano, che è sceso in campo in ben venti occasioni, subendo ventotto reti complessive e parando un rigore.

Crediti foto: Image