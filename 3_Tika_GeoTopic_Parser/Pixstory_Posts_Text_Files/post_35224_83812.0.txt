È apparso prima del fischio di inizio dell’anticipo della ventisettesima giornata di Serie A tra Milan e Udinese il bellissimo messaggio di speranza sul tabellone luminoso di San Siro. “Peace”. Pace. Per tutti e subito. Il calcio non fa politica, ma chiede la pace. Questa è solo la prima delle diverse iniziative a sostegno dell’Ucraina che si susseguiranno nel weekend di Serie A. Il Presidente della FIGC Gravina ha infatti già annunciato che tutte le partite del campionato prenderanno il via con 5’ di ritardo per dire no alla guerra e lanciare un messaggio forte e chiaro.