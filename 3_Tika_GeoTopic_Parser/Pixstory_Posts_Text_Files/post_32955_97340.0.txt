Dalle semifinali di andata di Europa League si intravede all'orizzonte la possibilità di una finale tutta tedesca nella seconda competizione europea. L'Eintracht Francoforte, infatti, espugna il campo del West Ham per 2-1 e giocherà in casa il match di ritorno giovedì prossimo potendo contare su una rete di vantaggio contro i quotati inglesi. Nell'altra semifinale il Lipsia, che ha eliminato l'Atalanta nei quarti, ha vinto 1-0 in casa contro il Glasgow Rangers ma dovrà uscire imbattuta dall'Ibrox Stadium di Glasgow se vorrà raggiungere anche la finale.