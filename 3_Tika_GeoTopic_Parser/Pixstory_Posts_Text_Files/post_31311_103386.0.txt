Mercoledì 11 maggio alle ore 15.00 avrà luogo l’evento online: “LA PAROLA ALLE RAGAZZE E AI RAGAZZI. INCONTRO CON L’INTERGRUPPO PARLAMENTARE INFANZIA E ADOLESCENZA” realizzato nell’ambito del progetto dell’UNICEF Italia “Lost in Education”, selezionato dall’impresa sociale “Con i Bambini” nell’ambito del Fondo per il contrasto della povertà educativa minorile e di cui il 30 e 31 maggio p.v. si terrà la Conferenza finale. 10 ragazze e ragazzi che hanno partecipato al progetto avranno modo di confrontarsi con una delegazione dell’Intergruppo parlamentare Infanzia e Adolescenza - tra cui i due coordinatori, On.li Paolo Lattanzio e Paolo Siani – sui bisogni e sulle sfide e le opportunità che contraddistinguono le realtà in cui vivono e che la c.d. Comunità educante deve saper raccogliere per garantire il loro benessere. Apriranno i lavori Carmela Pace, Presidente dell’UNICEFItalia e Camillo Cantelli, Presidente ARCIRAGAZZI. Seguiranno gli interventi dei ragazzi e delle ragazze coinvolti nel progetto: Marco (Imperia), Alessandro (Genova), Asia (Arenzano), Giulia (Latina), Everly (Genova), Maria Vittoria (Arenzano), Lucia (Sassari), Giulia (Roma), Sofia e Vincenzo (Novara di Sicilia) sui temi del diritto all’ascolto e alla partecipazione, del diritto all’educazione e del ruolo che la scuola e la società hanno nella crescita e nello sviluppo di bambini e ragazzi. L’incontro sarà inoltre l’occasione per fare il punto sullo strumento dei patti educativi di comunità promossi nel corso del progetto “Lost in Education” e per fornire all’Intergruppo parlamentare Infanzia e Adolescenza il punto di vista dei ragazzi rispetto a tematiche che sono attualmente oggetto di dibattito parlamentare.