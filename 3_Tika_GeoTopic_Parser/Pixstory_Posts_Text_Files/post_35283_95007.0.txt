“Il Tribunale Federale Nazionale presieduto da Carlo Sica ha sanzionato la Reggina (Serie B) con 2 punti di penalizzazione in classifica da scontare nella corrente stagione sportiva, disponendo 45 giorni di inibizione per l’amministratore unico e legale rappresentante pro-tempore del club Luca Gallo. La società era stata deferita per il mancato versamento, entro il termine del 16 febbraio 2022, delle ritenute Irpef riguardanti gli emolumenti dovuti ai tesserati per il periodo marzo-ottobre 2021 e dei contributi INPS riguardanti gli emolumenti dovuti ai tesserati per il periodo luglio-ottobre 2021 e comunque per non aver comunicato alla CO.VI.SO.C, entro lo stesso termine, l’avvenuto pagamento delle ritenute Irpef e dei contributi INPS sopra indicati“. Questo il comunicato ufficiale della FIGC che ha comminato due punti di penalizzazione per la Reggina. Ecco dunque la classifica di Serie B aggiornata:

Cremonese 66, Lecce 65, Monza 64, Benevento 63, Pisa 63, Brescia 62, Ascoli 58, Frosinone 55, Perugia 52, Cittadella 48, Ternana 48, Reggina 45, Parma 45, Como 44, Spal 35, Alessandria 32, Cosenza 28, Vicenza 25, Crotone 22, Pordenone 17.

Foto: sito web Reggina