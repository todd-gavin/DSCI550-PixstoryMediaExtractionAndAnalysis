Jane Fonda è apparsa, splendida come sempre, alla celebrazione per la carriera della sua amica e collega Lily Tomlin.
Le due protagoniste di Grace&Frankie, la cui ultima stagione sarà disponibile su Netflix dal 29 Aprile, si conoscono e collaborano da 50 anni.
Il loro primo film insieme, ‘9 to 5’, le ha consacrate come compagne inseparabili, attiviste e femministe che hanno sin dall’inizio della loro carriera lavorato per migliorare la condizione femminile a Hollywood.
Lily Tomlin, 83 anni a settembre, ha finalmente ricevuto l’onore di imprimere le sue impronte al TLC Chinese Theatre di Hollywood.