La maison Valentino ha chiuso l’anno fiscale 2021 con un bilancio più che positivo. Dicembre, infatti, è stato in termini di vendite, ricavi e ritorno di immagine più forte nell’intera storia del brand.
La maison archivia il fiscal year 2021 con ricavi pari a 1,23 miliardi di euro, +41% a cambi costanti sul 2020 (che si era chiuso a quota 882 milioni) e +3% sul 2019. 
Una strategia economica vincente messa in atto da Jacopo Venturini, alla guida del gruppo come Ceo da un anno e mezzo, sta portando la maison ben oltre i fasti del passato.
Una scelta di autenticità che si traduce con la chiusura della seconda linea, il rafforzamento sul retail e il full price.