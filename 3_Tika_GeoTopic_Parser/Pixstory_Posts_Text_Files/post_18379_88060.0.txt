Quest'oggi a Nyon si è svolto il sorteggio dei quarti di finale di Champions League. Assenti le squadre italiane, tutte eliminate ai gironi (Milan e Atalanta) e agli ottavi di finale (Inter e Juventus). Dalle urne sono usciti questi accoppiamenti: Chelsea-Real Madrid, Manchester City-Atletico Madrid, Benfica-Liverpool e Villarreal-Bayern Monaco.

Due delle sfide dei quarti di finale sembrano essere molto più equilibrati degli altri. Chelsea-Real Madrid è un remake della semifinale dello scorso anno in cui i Blues vinsero 2-0 in casa dopo il pareggio in Spagna. A differenza dell'ultima sfida il Real ha Ancelotti in panchina ma le squadre sono rimaste pressoché le stesse. Alla pari anche Manchester City-Atletico Madrid con la bilancia leggermente tesa verso gli inglesi. La squadra di Simeone però ha già dimostrato di essere arcigna, di non mollare mai e di essere capace di eliminare il Manchester United vincendo fuori casa.

Più scontate sulla carta Benfica-Liverpool e Villareal-Bayern Monaco. Inglesi e tedeschi sono le due squadre più in forma, con il Liverpool capace di eliminare l'Inter e di continuare a essere una delle favorite. Il Bayern Monaco è una delle più temibili e il Villarreal, per quanto capace di buttare fuori la Juventus, non sembra essere all'altezza dei bavaresi.

Sorteggiate anche le semifinali. Le vincenti di City-Altletico e di Chelsea-Real si sfideranno. Dall'altra parte sembra probabile una semifinale tra Bayern Monaco e Liverpool.