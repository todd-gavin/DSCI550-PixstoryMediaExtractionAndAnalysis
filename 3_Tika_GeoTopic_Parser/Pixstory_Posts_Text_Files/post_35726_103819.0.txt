Napoli: il rinnovo di Fabian Ruiz è ormai un caso. De Laurentiis lancia l'ultimatum al giocatore in scadenza nel 2023, ma ancora non è stata trovata un’intesa. Il Napoli avrebbe offerto al centrocampista un anno di contratto in più, prolungando dunque la scadenza al 2024, con la novità della clausola rescissoria. Il presidente De Laurentiis ha dato un ultimatum di 15 giorni al giocatore per la risposta. Tuttavia al momento non c'è l'accordo né sull'ingaggio né sulla clausola. Se non verrà aumentata l'offerta dunque molto probabilmente il giocatore resterà sul mercato e gli agenti cercheranno la soluzione migliore per tutti.