Tra una settimana si deciderà tutto. L'andata dei quarti di finale di Europa League tra Lipsia e Atalanta è terminata in pareggio per 1-1 e quindi il match di ritorno a Bergamo sarà decisivo. Durante i 90 minuti è successo di tutto, gol, pali, traverse e anche un rigore sbagliato.

Dopo 11 risultati utili consecutivi, tra cui un 4-1 sul Borussia Dortmund, ci si aspettava un Lipsia arrembante. Invece è l'Atalanta a partire meglio trascinata da un Muriel in fortissima. Suo il gol del vantaggio nerazzurro al termine di un'azione personale conclusa con un tiro potente che non lascia scampo a Gulacsi. Gli uomini del Gasp sbagliano poco e rischiano ancora meno nel primo tempo. L'unico sussulto dei tedeschi arriva in chiusura di parziale con un palo colpito dall'ex Milan Andre Silva.

La ripresa è più frizzante e si apre con un calcio di rigore per i padroni di casa per fallo di Demiral. Para Musso. L'arrembaggio del Lipsia però continua e poco dopo, al 59', arriva il pareggio con una sfortunata deviazione di Zappacosta. Dopo aver subito il gol del pari, l'Atalanta esce fuori dal guscio e colpisce un palo con Koopmeiners, a cui risponde Szoboszlai dall'altra parte colpendo una traversa a 7 minuti dal triplice fischio.

LIPSIA-ATALANTA 1-1

RETI: 17’ Muriel (A), 59’ aut. Zappacosta (A)

LIPSIA (3-4-1-2) Gulacsi; Klostermann, Orban, Gvardiol (74’ Halstenberg); Henrichs (88’ Mukiele), Kampl, Laimer, Angelino; Olmo (74’ Szoboszlai); Nkunku (87’ Novoa), André Silva (63’ Forsberg). All. Tedesco.
ATALANTA (3-4-2-1): Musso; De Roon, Demiral, Palomino; Hateboer, Koopmeiners, Freuler (68’ Miranchuk), Zappacosta (89’ Pezzella); Pasalic (62’ Boga), Pessina (62’ Scalvini); Muriel (62’ Zapata). All. Gasperini
Arbitro: Michael Oliver.