«Hai mai sognato di giocare al Camp Nou? Ora è possibile, vieni da solo o con gli amici a goderti le partite organizzate dall'FC Barcelona al Camp Nou quest'estate». Comincia così il messaggio con cui il Barcellona ha dato il via alla nuova iniziativa, ideata per permettere agli appassionati di vivere un’esperienza unica e indimenticabile all’interno dell’impianto blaugrana. 

Ma di cosa si tratta precisamente? Per la cifra di 300 euro a persona, dal 6 al 11 giugno il Barcellona offre la possibilità di disputare una partita – della durata di 60’ – sul prestigioso terreno di gioco del Camp Nou, con tanto di allenatori, arbitro e staff medico. I giocatori potranno usufruire degli spogliatoi prima e dopo la partita e avranno anche la possibilità di visitare il museo blaugrana insieme ai propri accompagnatori.