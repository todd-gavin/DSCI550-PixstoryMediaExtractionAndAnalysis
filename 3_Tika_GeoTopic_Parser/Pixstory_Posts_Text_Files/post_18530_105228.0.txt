Il suo contratto scadrà nel 2024, ma la Juventus vorrebbe già blindare De Ligt almeno fino al 2026. Il difensore però, almeno al momento, non è dello stesso avviso. Vuole vincere, vuole un progetto che lo porti il più in alto possibile ma, nei suoi due anni in bianconero, oltre a due quarti posti c’è stato poco di più (la Champions meglio non citarla).

"Al momento sono in atto delle discussioni”, ha detto lo stesso De Ligt dal ritiro della sua nazionale, l’Olanda, “diciamo che, quando arriverà il momento giusto, deciderò se rinnovare o se guardarmi intorno. Ho sempre preso le decisioni riguardanti la mia carriera professionale relativamente al progetto sportivo della squadra e, obiettivamente, due quarti posti consecutivi non mi bastano. E' necessario fare un passo in avanti, si tratta risultati deludenti".

Per convincerlo a firmare un rinnovo fino al 2026 la Juventus potrebbe decidere di abbassare la sua clausola rescissoria da 125 milioni di euro. Cosa gradita dal giocatore. "Credo che l'ultimo che si è chiuso sia stato il mio anno migliore, intendo per partite giocate e prestazioni. Una sensazione che, peraltro, la società stessa mi ha confermato”.