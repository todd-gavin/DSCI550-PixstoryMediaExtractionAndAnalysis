“È stato accolto il ricorso dal tribunale di sorveglianza di Venezia ed è stato accordato l'affidamento in prova". Parole pronunciate dall'avvocato di Fabrizio Miccoli, ex calciatore di Perugia, Juventus e Palermo, che da sei mesi è detenuto nel carcere di Rovigo, in Veneto, per una condanna di 3 anni e 3 mesi con l'accusa di estorsione aggravata dal metodo mafioso. Il giudice gli ha concesso la misura alternativa dell'affidamento in prova.

Miccoli è già in viaggio verso il Salento, casa sua, dove gli è stato concesso di tornare ad allenare nella scuola calcio, purché rispetti di non rientrare a casa dopo mezzanotte e di non frequentare pregiudicati.

La condanna era arrivata in seguito a un'indagine per aver chiesto a Mauro Lauricella, figlio di Nino, esponente della famiglia mafiosa del quartiere Kalsa, a Palermo, la restituzione di somme di denaro a un imprenditore per conto di un suo amico, già fisioterapista della squadra rosanero. Nel corso di una telefonica, intercettata dagli investigatori, Miccoli e Lauricella, parlando del giudice Giovanni Falcone usavano parole e toni offensivi.