La penultima giornata di regular season della Serie A di basket maschile emette un verdetto importante: la Fortitudo Bologna retrocede in A2 assieme a Cremona dopo la sconfitta casalinga contro Napoli. Lo scontro diretto giocato al PalaDozza è stato dominato dalla tensione per la posta in palio, con Napoli che doveva difendere il vantaggio di due punti sui bolognesi. Ne è uscita una partita dominata dalla tensione, come testimonia il punteggio finale di 56-64. Decisivo il minuto finale, con Parks che realizza il +3 per Napoli a 43” dalla fine, mentre Procida sbaglia la tripla del pareggio. I partenopei chiudono realizzando i liberi sui falli tattici della Fortitudo, che invece non trova più la via del canestro.