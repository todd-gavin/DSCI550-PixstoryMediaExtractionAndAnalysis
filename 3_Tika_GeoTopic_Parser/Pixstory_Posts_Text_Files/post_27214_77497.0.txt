Se ve la siete persa, potete ancora recuperarla. Chiuderà infatti il 27 marzo la mostra Hi Woman! La notizia del futuro. In esposizione le opere di 22 artiste internazionali contemporanee ognuna con un messaggio da rivelare che si confronta con l’annuncio dell’angelo Gabriele alla Madonna, esaltato nei nove dipinti - dalla metà del Trecento alla fine dell’Ottocento - della collezione permanente del museo.
Attraverso la pittura, la scultura, il video ed il suono, Huma Bhabha, Irma Blank, Koo Donghee,  Marlene Dumas,  Isa Genzken,  Jessie Homer French, Roni Horn,  Jutta Koether, Andrew LaMar Hopkins,  Maria Lassnig,  Babette Mangolte,  Lucy McKenzie,  Aleksandra Mir, Susan Philipsz,  Paola Pivi, Maja Ruznic,  Jenny Saville,  Fiona Tan,  Genesis Tramaine, Andra Ursuta,  Marianne Vitale, Lynette Yiadom-Boakye portano in mostra misteri lontani e realtà vicine ma attuali, ognuna con un lavoro potente e significativo capace di sostenere il confronto con i maestri dell’antichità trovando a volte una sintonia, a volte creando cortocircuiti carichi di stimoli per il pubblico.