L'Inter perde l'ultima amichevole prima dell'inizio del campionato fissato per il prossimo fine settimana. Troppo fragile in zona difensiva e così il Villareal torna in Spagna dopo aver messo a segno 4 reti, 2 per tempo. In casa nerazzurra continua a segnare Lukaku, ma non basta, serve molto di più per fare paura alle altre squadre della Serie A. Il Villareal invece ha concesso pochissimo all'Inter, soprattutto annullando a larghi tratti il centrocampo che non è riuscito di conseguenza a servire gli attaccanti.

A sloccare l'amichevole ci ha pensato Pedraza alla mezzora con una perla di esterno destro. Pareggia i conti Lukaku poco più di cinque minuti più tardi mettendo la palla in rete di testa su assist si Gosens. Prima dell'intervallo però gli spagnoli tornano in vantaggio: Coquelin approfitta di un pallone perso dal neo acquisto Asllani e trova il gol del vantaggio.

Nella ripresa la storia non cambia e il Villareal allunga subito le distanze ancora con Pedraza che batte Handanovic dopo aver sfondato sulla sinistra. A poco serve il gol di D'Ambrosio al ventesimo: l'Inter non riuscirà a trovare il pareggio nella mezzora finale, ma anzi subisce il quarto gol con Jackson a dieci minuti dalla fine.