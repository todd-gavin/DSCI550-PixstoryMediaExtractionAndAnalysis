Da rivali a compagni di squadra. Confermata la presenza di Roger Federer e di Rafa Nadal alla prossima edizione della Laver Cup, in programma a Londra dal 23 al 25 settembre prossimi. Europa contro Resto del Mondo, una kermesse nata nel 2017 che ha visto sempre trionfare gli europei (più giocatori a squadra e partite in doppio).

Per Federer il 2022 ha già una conferma dunque, anzi a dir la verità tre come i match che disputerà a Londra. Il campione svizzero ha già preso parte al torneo, fino al 2019 quando venne fermato dai problemi fisici che ancora lo tormentano.

Per Nadal invece sarà l'ennesima Laver Cup, la prima dopo aver conquistato il 21esimo Slam e aver superato proprio Federer e Djokovic come titoli mondiali conquistati. Certo la situazione potrebbe essere diversa quando i tennisti scenderanno in campo a Londra, ci sono da giocare prima altri Slam.