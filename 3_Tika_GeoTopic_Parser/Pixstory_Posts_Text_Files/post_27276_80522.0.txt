L’obiettivo sono altri 70 km di piste ciclabili da realizzarsi entro il 2022. 
Si partirà dalla ciclabile di via Corelli, via Primaticcio e di corso Sempione, per poi proseguire i lavori delle piste ciclabili in via Monte Rosa e nel Naviglio Pavese.
Il Comune di Milano si prefigge di ampliare la mappa delle piste ciclabili dando una continuità alla rete attuale che conta circa 300 km di itinerari ciclabili, ma tutt’oggi frammentati. Spostarsi in bici a Milano, infatti, non è ancora così sicuro: significa percorrere qualche chilometro in sicurezza per poi essere costretti ad immettersi nel traffico o a salire sui marciapiedi.
In totale, si prevede la realizzazione di 24 linee ciclabili, di cui 4 linee circolari, 16 linee radiali e 4 greenways, ovvero linee super veloci che collegheranno il territorio da est a ovest e da nord a sud.
L’obiettivo finale è infatti quello di una connessione completa del capoluogo lombardo e dei Comuni della Città Metropolitana. Un’ottima notizia sia per chi preferisce spostarsi in bici per avere un impatto ambientale più green, sia per gli amanti dello sport.