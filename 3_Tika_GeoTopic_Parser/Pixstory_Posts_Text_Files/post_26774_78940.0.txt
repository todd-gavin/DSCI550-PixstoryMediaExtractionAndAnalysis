Donatella Versace, direttrice creativa della maison Versace, ha presentato la collezione uomo autunno-inverno 2022 attraverso un video diffuso sul web e sui canali social del brand di Capri Holdings.

«Si tratta di fare un passo in avanti e di guardare al futuro, senza focalizzarsi sul singolo ma sull’insieme, sull’evoluzione e sulla diversità. Gli stessi valori che vedo condivisi dalle giovani generazioni che esprimono la loro mascolinità con così tanta energia».

Insolita la presentazione di una collezione maschile a febbraio, col fashion month, appena passato. È vero che Donatella è stata impegnata in questi giorni nella realizzazione di molti look per Sanremo: Massimo Ranieri e Laura Pausini tra i più celebri, ma rimane sempre il dubbio sul perchè sia stata scelta questa data.