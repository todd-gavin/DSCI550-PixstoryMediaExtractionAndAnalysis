La Salernitana ha ufficializzato l'ingaggio di Federico Fazio, difensore argentino fino a poco fa in forza alla Roma di Mourinho. Il giocatore ha prima rescisso con il club giallorosso e poi firmato con la Salernitana un contratto che lo legherà alla società fino al 2024.

Fazio indosserà la maglia numero 17, come ha specificato la Salernitana in un comunicato pubblicato al termine delle visite mediche e della firma ufficiale. Il difensore ha già svolto il primo allenamento al centro sportivo Mary Rosy.