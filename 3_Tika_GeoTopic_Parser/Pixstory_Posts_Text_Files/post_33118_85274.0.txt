A Bratislava si sono giocati oggi i primi due singolari del match di qualificazione alla final-16 di Davis Cup tra Slovacchia e Italia, e la nazionale azzurra è impantanata sull'1-1 contro i padroni di casa. Sono serviti tre set a Jannik Sinner per superare il numero 2 slovacco Gombos per 6-4 4-6 6-4, mentre Lorenzo Sonego ha perso 7-6 6-3 contro Filip Horansky, numero 203 del mondo che ha sostituito il numero 1 slovacco Alex Molcan, trovato positivo al Covid-19. Domani il doppio Bolelli-Travaglia sarà decisivo ai fini della qualificazione italiana alla fase finale, dopodiché tornerà in campo Sinner contro Horansky, mentre al posto di uno spento Sonego potrebbe giocare Lorenzo Musetti.