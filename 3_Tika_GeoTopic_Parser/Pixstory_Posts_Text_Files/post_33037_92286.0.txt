Segnali di risveglio per uno dei più luminosi talenti del tennis italiano. Lorenzo Musetti, dopo essere salito fino alla 56° posizione del ranking, infatti, negli ultimi mesi era scivolato oltre la top 80 e vuole risalire per avvicinarsi alla coppia di giovani talenti da Alcaraz (n.11) e Sinner (n.12), in attesa che crescano giovani azzurri di prospettiva come Flavio Cobolli (oggi n.142) e Luca Nardi (n.230). Per fare questo ha bisogno di macinare punti, a partire dai tornei ATP 250, e con il successo di oggi per 6-1 6-7 6-3 in due ore e mezza di battaglia con lo spagnolo Carlos Taberner, Lorenzo torna virtualmente in top 80. Un eventuale successo nel torneo lo riporterebbe sulla soglia della top 50, già sfiorata in passato, ma per farlo deve intanto battere nei quarti di finale il coriaceo serbo Laszlo Djere.