È sicuramente curioso ed inaspettato vedere un attore del calibro di Sir Anthony Hopkins protagonista della campagna FW 2022 di Loewe. Non perchè il marchio sia poco dignitoso, al contrario è uno dei brand più interessanti e innovativo in circolazione, ma proprio per la vena avanguardistica che accompagna le creazioni di Jonathan W. Anderson non ci si aspetterebbe di vedere un grande attore ottuagenario indossarle.
Ma è proprio questo a cui ci ha abituato JW Anderson: la sorpresa continua.
Così la leggenda del grande schermo si unisce ad altri colleghi come il giovane Josh O’ Connor e la modella Kaia Gerber nella divertente e irriverente campagna pubblicitaria del marchio spagnolo.
L’attore indossa un soprabito blu scuro con l’orlo impreziosito da dettagli luminosi in fibra ottica, pantaloni neri sartoriali e una simpatica tshirt a stampa donuts.