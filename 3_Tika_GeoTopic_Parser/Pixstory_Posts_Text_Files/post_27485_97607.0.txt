Mitch Evans e la Jaguar non si fermano più! Il neozelandese, dopo una pole position e due vittorie nell’ePrix di Roma, continua la sua marcia trionfale e centra la miglior prestazione anche al termine della qualifica a eliminazione dell’appuntamento di Monte Carlo. 1:29.839 il tempo segnato dal 27enne di Auckland, che sembra aver archiviato l’inizio di stagione terribile (solo un punto nei primi tre round della stagione) e cambiato definitivamente marcia puntando con forza al trono iridato di Nyck De Vries. Alle sue spalle la Porsche di Pascal Wehrlein, la DS Techeetah di Jean-Eric Vergne e la Mercedes di Stoffel Vandoorne. Spegnimento dei semafori alle 15.04 di oggi, diretta su Sky Sport e Mediaset Italia 1. 

Foto: Instagram fiaformulae