Il Milan resta aggrappato al sogno scudetto grazie a una sofferta vittoria sul difficile campo della Lazio. La serata dell'Olimpico si era messa subito male per i rossoneri, sotto dopo appena 5 minuti per via del gol realizzato da Ciro Immobile su cross di Milinkovic Savic. La reazione dei ragazzi di mister Pioli non si è fatta attendere, ma nonostante qualche azione pericoloso all'intervallo si resta sul punteggio di 1-0. La ripresa inizia nel migliore dei modi per il Milan che al 5'° trova il pareggio con Olivier Giroud che realizza su assist di Leao. Galvanizzati dal gol, i rossoneri hanno proseguito il forcing sfiorando due volte il vantaggio al 58° e al 62°, con Messias protagonista. Il gol vittoria, e con esso il ritorno in vetta alla classifica, sembra non arrivare anche per colpa delle parate del portiere biancoceleste Strakosha, con due interventi decisivi su Leao e Rebic a pochi minuti dal 90°. In pieno recupero, arriva però un pasticcio della difesa laziale e Ibrahimovic è bravo a servire Sandro Tonali che realizza il gol decisivo. In attesa del recupero del recupero di mercoledì tra Bologna e Inter, il Milan torna così primo con due punti di vantaggio sui nerazzurri.