La designer entrerà ufficialmente in carica il 30 agosto e si occuperà di rafforzare l'offerta del marchio del rivenditore e l'espansione del portfolio verso nuove categorie merceologiche. L'e-commerce britannico ha reclutato Martínez Ortiz direttamente dal gruppo spagnolo Inditex, dove ha ricoperto il ruolo di product manager del marchio Stradivarius a partire dal 2013.
Con una laurea in fashion design allo Ied di Madrid e con un master conseguito alla University of the arts di Londra, Martínez Ortiz ha iniziato la sua carriera nel colosso spagnolo nel 2004. Qui ha disegnato soprattutto moda outwear prima di essere nominata direttrice degli acquisti del marchio in Asia, guidando il dipartimento di sviluppo e marketing del prodotto dell'azienda in città come Shanghai, Dhaka e Delhi per poi arrivare, nel marzo 2013, all'ufficio prodotto di Stradivarius con il ruolo di product director.