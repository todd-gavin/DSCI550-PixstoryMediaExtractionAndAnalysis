Si è decisa stasera, con i tre anticipi del sabato della 38esima giornata del campionato di calcio di Serie A, la volata europea di Lazio, Fiorentina e Atalanta. A staccare il biglietto per le competizioni continentali sono i biancocelesti e i viola: i primi hanno pareggiato in un pirotecnico 3-3 casalingo contro il Verona di Igor Tudor, strappando il punticino necessario per restare al quinto posto e battere i cugini della Roma; i toscani hanno invece battuto per 2-0 gli storici rivali della Juventus, conquistando il settimo posto che permetterà alla Fiorentina di difendere i colori italiani in Conference League. Dopo i fasti delle scorse stagioni a suon di Champions League, non ci sarà invece l’Atalanta impegnata in alcuna competizione continentale: i bergamaschi hanno infatti perso 1-0 in casa contro l’Empoli, che chiude un campionato sorprendente al quattordicesimo posto a quota 39 punti, 10 in più sulla zona retrocessione. 

Foto: Instagram acffiorentina