Il Napoli saluta il capitano Lorenzo Insigne con una vittoria per 3-0 contro il Genoa. In rete anche il numero 24 (su calcio di rigore) che dalla prossima stagione giocherà con il Toronto. Quanto ai liguri, la sconfitta li condanna quasi aritmeticamente in serie B, difficili gli incastri per mantenere la massima categoria.

Tanti gli applausi per Insigne, commossi i tifosi con il rischio di contagiare un Napoli che vuole far punti per blindare il terzo posto, ma dall'altra parte c'è un Genoa che rischia la serie B e quindi aggressivo al massimo. E in effetti sono i liguri a partire più forte. L'attacco sterile però dà al Napoli il tempo di risistemarsi e sbloccare il risultato con il solito Osimehn alla mezzora.

Ma è nella ripresa che salgono le emozioni. Non solo come gol fatti ma perché ad andare in rete è Insigne, su calcio di rigore. Il primo penalty lo sbaglia, prende il palo, ma l'arbitro fa ritirare perché i giocatori del Genoa sono entrati in area. Il secondo rigore non lo sbaglia e può salutare il suo pubblico nel migliore dei modi. A dieci minuti dalla fine arriva anche il 3-0 firmato da Lobotka. Il terzo posto è matematico.