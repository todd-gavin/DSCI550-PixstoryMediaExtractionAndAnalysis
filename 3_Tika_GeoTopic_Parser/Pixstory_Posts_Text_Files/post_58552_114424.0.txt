प्रधानमंत्री नरेन्द्र मोदी अपने एक दिवसीय वाराणसी दौरे के दौरान गुरुवार को सिगरा स्थित रुद्राक्ष कन्वेंशन सेंटर में आयोजित के क्रियान्वयन के संबंध में तीन दिवसीय अखिल भारतीय शिक्षा समागम का उद्घाटन करने के साथ ही शिक्षकों को उनकी जिम्मेदारी का भी अहसास कराया।उन्होंने कहा कि सभी शिक्षक तय कर लें, कि हम केवल डिग्री धारक न तैयार करें। हम हमारी राष्ट्रीय शिक्षा नीति भी इसी प्रकार से तैयार की गई है कि सभी बच्चों को उनकी रूचि के अनुसार तैयार होने का मंच मिलेगा।देश के विश्वविद्यालयों को भी जुड़ना चाहिए। यूनिवर्सिटी सरकारी सिस्टम में भी भागीदारी करे तो चीजें बदल सकती हैं। लैब टू लैंड का रोड मैप होना चाहिए। लैंड के अनुभव को लैब में भी लाना चाहिए। परंपरागत अनुभव का भी लेना चाहिए। हमारे पास परिणाम के साथ प्रमाण व भी होने चाहिए। डेटा बेस होना चाहिए। एविडेंस बेस ट्रेडिशनल मेडिसन पर काम किया जाना चाहिए। ऐसा करके दुनिया के कई देश आगे बढ़ रहे हैं। मुख्यमंत्री ने कहा कि राष्ट्रीय शिक्षा नीति के क्रियान्वयन पर अखिल भारतीय शिक्षा समागम काशी में होना गर्व की बात है। 1916 में काशी हिंदू विश्वविद्यालय की स्थापना काशी में पं0मदन मोहन मालवीय ने किया था। तकनीकी, कृषि व स्वास्थ्य शिक्षा को आगे बढ़ाने का कार्य उत्तर प्रदेश ने किया। मुख्यमंत्री योगी आदित्यनाथ ने शासन की योजनाओं से बच्चों को जोड़ने व बताने का कार्य शुरू करने पर जोर देते हुए कहा कि जब यही बच्चे शिक्षा ग्रहण करके बाहर निकलेंगे, तो विकास का द्वार उनके लिये यू हीं खुला रहेगा। केंद्रीय शिक्षा मंत्री धर्मेंद्र प्रधान प्रधानमंत्री नरेंद्र मोदी का स्वागत करते हुए कहां की काशी ज्ञान की अत्यंत प्राचीन नगरी है। यह सबसे पुरानी व सबको सिखाने की विश्वविख्यात शहर है। उन्होंने प्रधानमंत्री को स्मृति चिह्न स्वरूप सरस्वती जी की प्रतिमा भेट की।

इस अवसर पर उत्तर प्रदेश की राज्यपाल आनंदीबेन पटेल, मुख्यमंत्री योगी आदित्यनाथ, केंद्रीय शिक्षा मंत्री धर्मेंद्र प्रधान भारी संख्या में शिक्षाविद् एवं विश्वविद्यालयों के कुलपति प्रमुख रूप से उपस्थित रहे। education policy

 