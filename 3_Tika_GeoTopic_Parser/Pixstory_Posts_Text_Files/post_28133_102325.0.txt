Lo spettacolo non è mancato nella 16esima frazione di quest’edizione 2022 del Giro d’Italia. A vincere, in solitaria sul traguardo di Aprica dopo le temibili salite di Mortirolo e Valico di Santa Cristina, è stato il ceco Jan Hirt della Intermarchè, quinto corridore nella storia della Repubblica Ceca a vincere nella corsa rosa. 
Grande battaglia anche per la leadership della classifica, con Jai Hindley bravo a beffare Richard Carapaz nella volatina per il terzo posto, prendendo 4 secondi di abbuono che lo portano a soli 3” dalla maglia rosa nella generale. Domani tappa 17 da Ponte di Legno a Lavarone, 168km con le salite del passo del Tonale, Giovo, Vetriolo e Monterovere.

Foto: Instagram giroditalia