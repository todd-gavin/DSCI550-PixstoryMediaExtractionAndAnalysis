Con la guerra ancora in corso l'Ucraina prova a ripartire. E lo fa anche con il calcio, dove possibile. Ieri si è disputata la prima partita del massimo campionato dallo scorso febbraio quando gli attacchi russi costrinsero a sospendere tutto.

In campo sono scese Shakthar Donetsk e Metalis in uno stadio vuoto per motivi di sicurezza. L'incontro è terminato con il risultato di 0-0.

Nei prossimi giorni si disputeranno altre partite nella parte occidentale del Paese, più sicura (ma non del tutto) dagli attacchi russi. Tutti gli stadi saranno a porte chiuse ed è previsto un sistema di sirene e rifugi antiaerei, oltre che armi di protezione fornite dall'esercito ucraino.