Roger Federer attraverso la sua fondazione devolverà 500mila euro per aiutare i bambini ucraini, in questo momento difficilissimo, a continuare gli studi. Lo ha scritto in un messaggio sui social in cui ha detto di avere il cuore spezzato pensando alla gente che in questo momento sta soffrendo. 

"Noi (riferendosi a lui e alla moglie) siamo dalla parte della pace. Da parte nostra faremo il possibile per dare assistenza a chi ha bisogno di aiuto, a quei 6 milioni di bambini che al momento non possono andare a scuola e che non possono continuare a studiare. Li aiuteremo ad affrontare questa esperienza traumatica. Attraverso la Fondazione Federer, supporteremo la War Child Holland con una donazione di 500mila euro per dare la possibilità ai bambini ucraini di contunuare a studiare".