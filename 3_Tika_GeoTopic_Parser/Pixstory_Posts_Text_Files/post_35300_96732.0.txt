Brutte notizie in casa Inter perché si è fermato questa mattina Robin Gosens. Secondo quanto riportato da Sky Sport infatti il tedesco non si è allenato con i compagni alla Pinetina questa mattina a causa di un affaticamento agli adduttori. Un problema di natura muscolare quindi da non sottovalutare e che pregiudica la presenza dell’esterno per il match di recupero con il Bologna di mercoledì. Sulle sue condizioni seguiranno aggiornamenti nei prossimi giorni.