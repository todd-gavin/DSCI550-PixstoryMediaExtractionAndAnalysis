Quante persone sono entrate nel mondo degli affitti brevi con la convinzione che un paio di nozioni apprese per sentito dire bastassero per creare un business redditizio e magari poter lasciare il proprio lavoro? Tantissime. Basta guardarsi intorno: in Italia il turismo è un settore vitale e negli ultimi anni è aumentata a dismisura la richiesta di alloggi da parte di lavoratori, studenti, viaggiatori. Ma scattare due foto, scrivere tre righe di presentazione e leggere qualche pagina di regolamentazione, spesso fuorviante, non bastano per trasformare un annuncio in un appartamento bestseller. Serve molto di più e lo scopo di questo libro è proprio guidarci passo dopo passo in un’attività accessibile a chiunque, anche a chi non dispone di un immobile di proprietà, garantendo rendite importanti. Ludovico Cianchetta Vazquez, imprenditore immobiliare e fondatore di BnB Academy International, l’accademia di formazione per Host più grande d’Europa con migliaia di studenti in tutto il mondo, ci spiegherà ogni cosa: qual è l’immobile ideale per questo business? Come individuarlo, come ottenerlo a investimento zero, come arredarlo a basso costo, quali sono gli errori più comuni da evitare? Come preparare l’annuncio perfetto, su quali piattaforme caricarlo? Come gestire l’appartamento a distanza e come districarsi nei labirinti della burocrazia? Queste e tante altre domande troveranno risposta definitiva, e scopriremo che la libertà finanziaria e lavorativa non è mai stata così vicina.