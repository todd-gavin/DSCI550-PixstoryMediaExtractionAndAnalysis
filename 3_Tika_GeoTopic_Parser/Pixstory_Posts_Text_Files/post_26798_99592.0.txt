La cantante di Solarolo e il marchio romano si erano già avvicinati l’anno scorso durante la stagione dei premi, quando Pausini aveva conquistato le nominations ai premi più prestigiosi con la canzone ‘Io sì (seen)’, tratta dall’ultimo film di Sophia Loren diretto dal figlio Edoardo Ponti.
Non ci stupisce che per presentare il festival della musica europea la star italiana abbia scelto nuovamente Valentino.
Tre outfit dal brillante colore rosa shocking, Pink PP, come l’ultima collezione presentata a Parigi.
I tre meravigliosi abiti da sera disegnati da Pier Paolo Piccioli sono stati mostrati in anteprima assoluta sul profilo Instagram della cantante in collaborazione con Vogue Italia.
Fotografata da Leandro Amede e con lo styling a cura di Nick Cerioni la ragazza impacciata di Solarolo sembra essere molto lontana.