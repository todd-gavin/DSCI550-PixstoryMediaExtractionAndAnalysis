La trattativa tra la Juventus e il Psg per Paredes sembrava essere in dirittura d'arrivo, invece secondo La Gazzetta dello Sport il club bianconero, prima di portare il brasiliano a Torino, vuole liberare spazio in rosa e, di conseguenza, fare cassa. Solo dopo potrà arrivare Paredes, tempo permettendo visto che mancano poche ore alla chiusura del calciomercato.

Gli indiziati a lasciare la Juventus sono Arthur, ma mancano squadre interessate, Zakaria e McKennie o il giovane Fagioli, che ha rinnovato ma potrebbe fare ancora esperienza lontano dal capoluogo piemontese.

 "Gli ultimi giorni di mercato? Innanzitutto dobbiamo far bilanciare l’aspetto sportivo e quello finanziario con qualche uscita. In entrata il sipario è aperto. Paredes? Stiamo parlando, ci stiamo lavorando, ma prima sono fondamentali le uscite". Parole di Maurizio Arrivabene.