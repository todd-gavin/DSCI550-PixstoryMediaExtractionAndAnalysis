La MotoGP cambia per provare ad arginare la diaspora del suo pubblico, adottando una delle strategie percorse anche dalla F1. Nella prossima stagione ci sarà un cambio sostanziale del weekend di gara con l’introduzione delle Sprint Race: una corsa dalla durata dimezzata rispetto a quella vera e propria che assegnerà la metà dei punti. La griglia di partenza di entrambe le gare sarà comunque decisa in qualifica, al contrario che in F1 dove è l’ordine d’arrivo della Sprint a decretare la griglia di partenza del GP della domenica. La soluzione sarà adottata in tutti i weekend iridati, con la conseguenza che ci saranno almeno 40 corse a stagione, tra GP veri e propri e Sprint Race. Altri dettagli del format saranno comunicati nelle prossime settimane.

Foto: Instagram motogp