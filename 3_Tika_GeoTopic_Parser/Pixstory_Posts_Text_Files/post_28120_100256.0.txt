Altre tre partite, altri verdetti definitivi in questa 37esima giornata del campionato di calcio di Serie A. Dopo il pareggio per 1-1 tra Empoli e Salernitana, il Torino ha centrato la vittoria per 1-0 in trasferta sul Verona grazie alla rete di Brekalo. Lo Spezia ha poi battuto, sempre in trasferta, l’Udinese per 3-2, strappando la matematica salvezza con una partita d’anticipo. Infine, alle 20.45, la Roma ha invece impattato per 1-1 sul Venezia ormai matematicamente in Serie B: dopo la rete del vantaggio di Okereke al 1° minuto, i giallorossi hanno pareggiato solo al 76esimo con Shomurodov. A questo punto, in attesa di Atalanta, Fiorentina e Lazio, la corsa europea si fa davvero molto complicata. 

Foto: Instagram acspezia