«Un gesto di lutto e di dolore». Così il sindaco di Firenze, Dario Nardella, ha definito la decisione di coprire con un drappò nero il David di Michelangelo in piazza della Signoria, una delle attrazioni di Firenze più conosciute nel mondo. Un gesto forte, in segno di lutto per le vittime della guerra in Ucraina. «Vittime civili, ma anche quelle militari, per i tanti giovani russi mandati a morire da Putin e dal governo per una guerra incomprensibile». Un gesto ancor più significativo perché, domenica 6 marzo, giorno dell’installazione era l’anniversario della nascita di Michelangelo.