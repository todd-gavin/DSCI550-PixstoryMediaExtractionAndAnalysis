La collezione autunno inverno 2022-23 che Jonathan Anderson disegna per Loewe ha una vocazione organica e una visione da «inizio del mondo».
Gli invitati entrano attraverso un arco formato dalle gambe di quest’uomo, e vengono immessi in uno spazio quadrato con moquette color terra da cui emergono giganti zucche: sono le Giant Pumpkins che Anthea Hamilton ha realizzato in pelle nel 2022 in collaborazione con Loewe.
Gli abiti che sono in realtà delle sculture rigide molto simili a calchi preformati, in pelle o in feltro: sembrano delle forme liquide solidificate mentre il vento ne muove superfici e forme. Altri abiti terminano con sculture rigide a forma di automobile, altri abiti in jersey molto aderenti trattengono al loro interno palloncini gonfiati o scarpe con i tacchi, alcuni giubbotti in pelle hanno la forma dell’airbag e dai bustini a forma di labbra nascono abiti lunghi in jersey fluido.
https://style.corriere.it/moda/loewe-fashion-week-parigi-pfw22-23/