Serie A, le partite di oggi: il Napoli può andare in fuga

Sei partite sono già in archivio, altre quattro devono ancora essere disputate in questa ultima giornata 
agostana del campionato di calcio di Serie A. Alle 18.30, l’Hellas Verona ospita al Bentegodi l’Atalanta, mentre 
la Salernitana riceve all’Arechi la Sampdoria. Tutti gli occhi dei tifosi delle big sono però puntati su Firenze, 
dove la Fiorentina, alle 20.45, dovrà dimenticare in fretta il match contro il Twente di Conference League per 
provare a fermare il Napoli di Luciano Spalletti: gli azzurri, con il pareggio della Roma e la sconfitta dell’Inter, 
sono infatti l’unica squadra che, in caso di vittoria, andrebbe da sola al comando della classifica a pieni punti. 
Chiude il programma di giornata la sfida del Via Del Mare tra Lecce ed Empoli, con la neopromossa salentina 
ancora a caccia dei primi punti stagionali. 

Foto: Instagram @officialsscnapoli