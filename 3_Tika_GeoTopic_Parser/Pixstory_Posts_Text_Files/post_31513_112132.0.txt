Nel lavoro pubblico è in vigore la pratica della mobilità volontaria tra amministrazioni diverse, che presuppone
che l'amministrazione di destinazione emetta un bando per la mobilità da altre amministrazioni, che un
dipendente faccia domanda e che l'amministrazione di appartenenza dia l'assenso al trasferimento.
Si tenta di rendere effettiva, con molte resistenze, la possibilità di una mobilità obbligatoria, cioè di un
trasferimento geografico per determinazione unilaterale di un'amministrazione che ha posti vacanti da coprire, senza necessità del consenso dell'amministrazione di provenienza.
Il dipendente pubblico può essere trasferito all'interno della medesima amministrazione o, previo accordo tra
le amministrazioni interessate, in altre, in sedi collocate nel territorio dello stesso comune o a distanza non
superiore di 50km dalla sede cui il dipendente è adibito.
In tali ipotesi l'amministrazione non è tenuta a giustificare il trasferimento oggettivamente.
In entrambe le forme di mobilità i contratti collettivi nazionali possono integrare procedure e i criteri di legge.