degli oltre 15 milioni di italiani che negli ultimi 5 anni hanno affrontato un trasloco, 9 milioni e mezzo lo hanno fatto senza ricorrere all’aiuto di una ditta, ma oltre 700 mila (8%) hanno dichiarato di essersi pentiti. I dati emergono dall’indagine realizzata per Facile.it in occasione del lancio della sezione Trasloco che segna l’ingresso del comparatore in un nuovo settore.

Il tempo impiegato mediamente per traslocare è di 7 giorni e, tra chi ha deciso di non rivolgersi ad una ditta specializzata, l’attività più problematica è stata fare gli scatoloni (36%) e trasportarli dalla vecchia alla nuova abitazione (32%). Ma tanti, 2,9 milioni (31%), anche coloro che hanno trovato difficoltà nell’attivare o cambiare le utenze domestiche.

Circa 1 rispondente su 3 (33%) ha avuto almeno un inconveniente, tra cui la perdita di alcuni oggetti durante il trasporto (15%) e l’aver danneggiato quanto spostato (12%); l’8%, invece, ha ammesso di aver addirittura…litigato con i nuovi vicini prima ancora di essere entrato in casa!