Si è conclusa ieri sera la seconda tranche di partite dell’andata degli ottavi di finale di Champions League. Nella serata di martedì, la grande protagonista è stata la Juventus che, dopo essere passata in vantaggio fuori casa contro il Villareal grazie al gol lampo di Dusan Vlahovic (in rete al debutto nella competizione dopo soli 32 secondi), si è fatta agguantare sull’1-1 da Dani Parejo. Negli altri match, il Chelsea ha sconfitto per 2 a 0 il Lille a Stamford Bridge, mentre nella serata di mercoledì ci sono stati due pareggi a lasciare apertissimo il discorso passaggio agli ottavi: l’Atletico Madrid è stato fermato sull’1-1 dal Manchester United mentre, a Lisbona, il Benfica ha chiuso sul 2-2 il match contro l’Ajax. La Coppa dei Campioni osserverà adesso una settimana di pausa per poi tornare l’8 e il 9 marzo con la prima parte delle partite di ritorno, che vedranno l’Inter cercare di rimontare il 2-0 casalingo subito dal Liverpool. 

Foto: Instagram championsleague