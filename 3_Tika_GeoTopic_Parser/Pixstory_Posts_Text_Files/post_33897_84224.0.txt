Intervistato da Sky Sport dopo l’ottima prestazione contro la Fiorentina, Andrea Consigli ha avuto un pensiero anche per il suo vecchio allenatore Roberto De Zerbi, ora tecnico dello Shakhtar Donetsk e bloccato in Ucraina: “Noi della vecchia guardia siamo legati al mister e preoccupati, ieri abbiamo parlato con lui e lo staff in videochiamata: è finita a ridere e scherzare ma siamo preoccupati, così com'erano i loro occhi. Pensare che nel 2022 un allenatore si trovi bombardato perché andato all'estero in cerca di un nuovo lavoro è follia"