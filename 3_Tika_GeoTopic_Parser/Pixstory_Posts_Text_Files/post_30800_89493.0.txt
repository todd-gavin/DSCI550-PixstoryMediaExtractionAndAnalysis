Mentre l'Italia è attesa al primo dei due spareggi playoff per qualificarsi ai Mondiali 2022 di calcio, altre due nazionali staccano il biglietto per il Qatar.
Il Giappone ha raggiunto il traguardo sconfiggendo per 2-0 l'Australia a Sidney con doppietta di Mitoma. I padroni di casa dovranno invece cercare la qualificazione attraverso gli spareggi.
La vittoria dei nipponici premia anche l'Arabia Saudita che si ritrova matematicamente qualificata prima ancora di scendere in campo contro la Cina.
Al momento sono 17 su 32 le nazionali qualificate ai Mondiali in Qatar: oltre ai padroni di casa e alle due nazioni appena citate sono già sicuri di partecipare Germania, Danimarca, Brasile, Francia, Belgio, Croazia, Serbia, Spagna, Svizzera, Inghilterra, Olanda, Argentina, Iran e Corea del Sud.