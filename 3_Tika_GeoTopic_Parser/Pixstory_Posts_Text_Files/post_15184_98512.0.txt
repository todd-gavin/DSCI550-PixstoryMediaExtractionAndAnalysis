Giovedì 12 maggio ore 18, il Museo Nazionale Scienza e Tecnologia presenta il documentario Giuseppe Penone. Organica Rinascita, realizzato da 3D Produzioni con il contributo della Fondazione Giulio e Giovanna Sacchetti. Il documentario ricostruisce la genesi del progetto per l’installazione (dal titolo Indistinti confini) realizzata nel Bosco della Memoria di Bergamo, in ricordo delle vittime del Covid-19, attraverso l’opera e la poetica di uno dei più importanti esponenti dell’Arte Povera italiana.
L’evento è aperto al pubblico con ingresso libero fino ad esaurimento dei posti disponibili, prenotando direttamente dal sito web del Museo www.museoscienza.org.