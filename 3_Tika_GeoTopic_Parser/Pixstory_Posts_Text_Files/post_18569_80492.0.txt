Il miracolo alla fine non è riuscito. Sofia Goggia non prenderà parte al superG alle Olimpiadi invernali di Pechino. La decisione è stata ufficializzata a poche ore di distanza dalle prime prove con gli sci, ad appena due settimane dall'infortunio di Cortina in cui si era procurata la microfrattura della testa del perone e una lesione parziale del legamento crociato del ginocchio anteriore. "Sento ancora dolore", aveva detto Goggia nella giornata di ieri. Un fastidio che ha portato al forfait per le gare che prenderanno il via venerdì mattina.

Un vero peccato la sua assenza nel superG visto che nella stagione attuale l'Italia ha dominato nella disciplina. Di sette gare disputate le azzurre ne hanno vinte sei: tre volte Federica Brignone, due Sofia Goggia e uno Elena Curtoni.

Ancora invece non si sa nulla della discesa a cui sembrava dovesse partecipare regolarmente, ma ora pare essere anche questa a rischio. Si vedrà dunque se Sofia Goggia sarà presente martedì 15 e, soprattutto, nelle prime prove che si terranno da sabato.