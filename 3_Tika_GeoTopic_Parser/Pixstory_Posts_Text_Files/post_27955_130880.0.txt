F1, ufficiale: Giovinazzi guiderà la Haas nelle FP1 dei GP Italia e Stati Uniti

Buone notizie per Antonio Giovinazzi. Terminata una stagione molto negativa in Formula E, il pilota pugliese 
avrà la chance di tornare a guidare una monoposto di Formula 1 entro la fine della stagione. L’ex Alfa Romeo sarà infatti al volante della Haas F1 nelle prime prove libere dei GP di Italia e Stati Uniti. Non è ancora chiaro il nome di chi dovrà fargli spazio, ma è plausibile che si tratterà di Mick Schumacher, visto che è stata la Ferrari a chiedere alla Haas di mettere in macchina il pilota italiano per fargli acquisire esperienza al volante 
di una monoposto di questa nuova generazione. 

Foto: Instagram @antoniogiovinazzi99