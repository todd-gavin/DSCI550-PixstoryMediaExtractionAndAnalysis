La Sanremo-Cuneo, tredicesima tappa del Giro d'Italia 2022, è stata vinta allo sprint da Arnaud Demare. Il francese, maglia ciclamino, è giunto così al terzo successo in questa edizione della gara. Alle sue spalle Bauhaus, Cavendish, Gaviria e Dainese, vincitore della tappa di mercoledì. L'esito della tappa odierna è stato in dubbio fino all'ultimo, con la fuga composta da Pascal Eenkhoorn, Nicolas Prodhomme, Mirco Maestri e Julius Van den Berg che è stata neutralizzata a meno di 1 km da traguardo. Classifica generale immutata, con Juan Pedro Lopez in maglia rosa per il decimo giorno, ma c'è da registrare un ritiro importante. Romain Bardet, quarto a 14" dal leader, ha dovuto alzare bandiera bianca per problemi intestinali. Domani è in programma la Santena-Torino, tappa più breve di questa edizione con i suoi 147 km, ma ricca di insidie con i suoi oltre 3000 m di dislivello.