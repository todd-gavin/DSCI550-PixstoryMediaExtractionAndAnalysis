Sofia Goggia Ã¨ tornata in Italia dopo la straordinaria medaglia d'argento vinta nella discesa libera delle Olimpiadi invernali di Pechino 2022.
Attesa da tifosi e giornalisti, l'azzurra ha raccontato le sue emozioni: "Porto a casa innanzitutto una medaglia incredibile, quando sono partita avrei firmato se me l'avessero detto, ma soprattutto la consapevolezza di aver fatto qualcosa di grandioso per me indipendentemente dal colore della medaglia".
Parlando dei programmi per le prossime settimane, Goggia ha specificato di puntare alle gare di Coppa del Mondo: "La gamba necessita ancora di tanta riabilitazione per acquisire forza, ora conto di riposare e continuare a lavorare, voglio portare a casa la Coppa del Mondo. Devo completare la stagione, ho altri obiettivi e non mi opero al ginocchio".