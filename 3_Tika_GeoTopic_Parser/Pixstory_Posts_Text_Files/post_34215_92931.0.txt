A due giornate dal termine della stagione, il Modena conquista 3 punti fondamentali nel derby emiliano contro l'Imolese, allungando a +4 in classifica sulla Reggiana. 

A regalare la vittoria alla squadra di Attilio Tesser, però, non è stato un attaccante, ma Riccardo Gagno, che di ruolo fa il portiere. Allo scadere del match, col punteggio bloccato sull' 1-1, l'estremo difensore classe '97 nell'insperato tentativo di lanciare il pallone verso i suoi attaccanti ha trovato incredibilmente la rete che ha deciso il match.

Un rinvio fortuito con il pallone che è rimbalzato al limite dell'area di rigore avversaria scavalcando di fatto il portiere dell'Imolese, rimasto fuori dai pali. Una rete eccezionale che ha fatto esplodere di gioia i tifosi gialloblù e tutta la squadra, corsa proprio verso Gagno per festeggiare insieme la vittoria, che porta il Modena ad un passo dal ritorno in Serie B