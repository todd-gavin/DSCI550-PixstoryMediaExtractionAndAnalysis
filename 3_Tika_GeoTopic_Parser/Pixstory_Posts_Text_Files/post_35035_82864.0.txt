Il suo giorno di riposo Rafael Leao ha deciso di trascorrerlo vedendo una partita di serie C, Seregno-Juventus U23. Nell'occasione l'attaccante del Milan è stato fotografato da molti tifosi presenti allo stadio Ferruccio. Ma cosa ci faceva Leao? La motivazione è semplice, era andato a vedere giocare un suo ex compagno delle giovanili in Portogallo, l'attaccante della squadra di casa Zé Gomes che, contro i bianconeri, ha messo a segno il suo primo gol nella serie C italiana. Il tutto sotto gli occhi del suo amico Leao.