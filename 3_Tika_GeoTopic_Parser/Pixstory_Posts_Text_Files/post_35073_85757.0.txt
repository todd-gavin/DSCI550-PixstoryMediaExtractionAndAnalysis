Se qualcuno vuole farsi avanti per rilevare il Catania c'è tempo fino al 17 marzo. Il Tribunale ha concesso ulteriori dieci giorni di esercizio provvisorio per consentire ai curatori fallimentari di gestire l'attività sportiva del club siciliano. Con questo doumento resta viva una piccolissima speranza per i giocatori e per i tifosi di continuare a sapere che il Catania c'è.

In particolare le speranze sono riposte sull'imprenditore laziale Benedetto Mancini. Quest'ultimo aveva messo sul piatto 125mila euro, il 25% di quanto chiesto nel bando, ma la sua mail non è mai arrivata in tribunale. Ci sono dieci giorni da oggi per valutare se l'intenzione di Mancini è concreta o per qualunque altro imprenditore di farsi avanti. 

Intanto nel prossimo fine settimana la squadra andrà a Vibo Valentia per giocare la partita di campionato.