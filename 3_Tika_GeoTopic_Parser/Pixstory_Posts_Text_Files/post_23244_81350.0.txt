Un po’ la siccità, un po’ i cambiamenti climatici. Sta di fatto che ora che l’invaso Alto Lindoso è quasi a secco, riemerge un paesino che per 39 anni era rimasto sommerso dalle acque del bacino. Accade in Galizia, nel nord-ovest della Spagna vicino al confine con il Portogallo. Ora Aceredo con le sue suggestive rovine sta diventando un'attrazione per i turisti. Tra edifici semidistrutti e detriti di cemento e legno, Aceredo è tornato a essere visibile, suscitando curiosità ma anche tristezza tra gli abitanti della zona.