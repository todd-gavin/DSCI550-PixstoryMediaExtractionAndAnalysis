Esempio: nel costruire un muro o mettersi a disposizione di un altro per costruire dei muri, l’oggetto è uguale... cosa cambia tra i due tipi di attività? Cambia la modalità dell’attività, ovvero che in un caso il lavoratore non si obbliga ad eseguire un’opera, ma mette semplicemente a disposizione dell’altro contraente le proprie energie psicofisiche e sarà l’altro contraente che organizzerà l’attività; nel caso invece della locatio operis il lavoratore si impegna ad eseguire il muro, cioè a consegnare l’opera già finita, mentre nella locatio operarum, invece, il lavoratore non si impegna a consegnare l’opera in maniera finita, ma si mette semplicemente a disposizione dell’altro contraente che organizzerà poi l’attività.
Facciamo un passettino in avanti: per molti versi noi possiamo dire che in un caso noi siamo di fronte ad un’obbligazione di risultato (devo consegnare il muro), nell’altro caso siamo di fronte ad un’obbligazione di mezzi (non sono io a dover consegnare il muro, metto semplicemente a disposizione dell’altro contraente la mia attività, le mie energie psicofisiche); cosa cambia in termini giuridici? Che in un caso il rischio del muro è il mio (il rischio dell’opera che deve essere finita), nell’altro caso io adempio a un contratto semplicemente mettendo a disposizione le mie energie psicofisiche, ma sarà l’altro contraente che organizzerà la mia attività. Allora che cosa è l’eterodirezione? È un requisito modale, cioè il lavoratore subordinato non si impegna ad eseguire il lavoro, ma si impegna a mettere a disposizione le proprie energie psicofisiche all’altro contraente e ad eseguire la propria attività sotto la direzione dell’altro contraenteàeterodirezione significa prestazione diretta dall’altro.
Eterodirezione identifica la subordinazione perché l’attività in sé non distingue il lavoro autonomo da quello subordinato, ma ciò che distingue le due fattispecie è la modalità con cui l’attività viene svolta: in un caso è il lavoratore che decide che cosa deve fare, nell’altro caso (lavoro subordinato) il lavoratore si limita a mettere nella disposizione dell’altro contraente le proprie energie e sarà l’altro contraente che lo dirigerà nell’esecuzione della prestazione.
È la soggezione del lavoratore subordinato al potere direttivo e organizzativo dell’altro contraente e sarà l’altro contraente che esercita questo potere e organizza l’attività del lavoratore subordinato.