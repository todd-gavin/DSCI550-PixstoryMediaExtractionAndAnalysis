Il cluster della Salernitana continua a essere particolarmente problematico. Nei giorni scorsi la squadra campana ha subito la sconfitta a tavolino per non essersi presentata alla Dacia Arena per il match contro l’Udinese lo scorso 21 dicembre. Oggi sale invece a nove il numero di calciatori positivi al Covid e dunque non disponibili per la trasferta contro il Napoli del 21 gennaio. Secondo le nuove norme stabilite dal governo, è proprio questa la soglia per far scattare il blocco del gruppo squadra e rinviare automaticamente le partite. Domani per la Salernitana ci sarà comunque un nuovo giro di tamponi per verificare l’impossibilità definitiva di prendere parte al match valido per la 23esima giornata di Serie A. A rischio anche Cagliari-Fiorentina (8 positivi per i padroni di casa) e Inter-Venezia (10 positivi accertati per i lagunari)