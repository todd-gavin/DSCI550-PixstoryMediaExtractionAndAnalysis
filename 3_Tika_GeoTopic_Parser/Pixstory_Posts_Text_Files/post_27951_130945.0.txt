Serie A, la Roma batte di misura la Cremonese: 1-0 all’Olimpico

Oltre a Inter e Napoli, la Serie A ha un’altra capolista in grado di portare a casa sei punti nelle prime due partite. La Roma di Josè Mourinho, in attesa della Juventus impegnata stasera a Marassi contro la Sampdoria, ha infatti battuto di misura la neopromossa Cremonese per 1-0. A sbloccare il match, il difensore inglese Chris Smalling, bravo a staccare di testa e bucare il portiere ospite al 65esimo su assist di Pellegrini. Un buon modo per reagire al brutto infortunio di Wijnaldum, che ieri in allenamento si è fratturato la tibia e sarà costretto a un lungo stop.

Foto: Instagram @officialasroma