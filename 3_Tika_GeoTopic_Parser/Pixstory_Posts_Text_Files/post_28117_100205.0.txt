L’ottava frazione del Giro d’Italia, con partenza e arrivo a Napoli sul lungomare Caracciolo, sorride ancora a ciclisti dell’Europa centrale. Dopo i trionfi olandesi, adesso è un belga a transitare sul traguardo a braccia al cielo: a esultare per la vittoria è infatti Thomas De Gendt, della Lotto-Soudal, in grado di vincere lo sprint a quattro tra i fuggitivi, partiti in risposta all’attacco della prima maglia rosa, Mathieu Van Der Poel a -46 km dall’arrivo. Alle spalle di De Gendt troviamo l’italiano Davide Gabburo (Bardiani-CSF-Faizanè), seguito da Jorge Arcas (Movistar) e Harm Vanhoucke, compagno e gregario di De Gendt. Resta comodamente in rosa Juan Pedro Lopez, in attesa dell’arrivo in salita di domani sul temutissimo Blockhaus.

Foto: Instagram giroditalia