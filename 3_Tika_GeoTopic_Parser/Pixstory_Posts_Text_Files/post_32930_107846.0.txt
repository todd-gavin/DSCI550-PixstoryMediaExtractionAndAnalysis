Davanti al pubblico amico della Segafredo Arena, la Virtus Bologna batte per 84-78 l'Olimpia Milano e accorcia la serie finale, portando a casa la seconda vittoria contro le 3 di Milano, che però avrà a disposizione un match point casalingo al Forum di Assago in gara 6. Nella partita di stasera i bolognesi sono stati trascinati dai 17 punti e 13 rimbalzi di Jaiteh, cui si sono aggiunte le 15 marcature di Shenelia e le 11 di Belinelli. A Milano non sono bastati un Melli (20pt) e un Rodriguez (18pt) in grande spolvero. Dopo un primo tempo equilibrato, il match è sembrato volgere nel terzo quarto dalla parte di Milano, ma nell'ultima frazione la Virtus ha piazzato un parziale di 25-12 che la tiene in vita, almeno fino a sabato sera.