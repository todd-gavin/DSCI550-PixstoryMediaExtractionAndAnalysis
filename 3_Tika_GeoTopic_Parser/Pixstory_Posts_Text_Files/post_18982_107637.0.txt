Matteo Berrettini quest'oggi, alle 13 ore italiane, affronterà il lucky loser statunitense Denis Kudla, numero 82 del mondo, in un match valido per gli ottavi di finale del torneo Atp 500 di Londra al Queen's Club. Ci sarebbe potuto essere un nuovo derby con Lorenzo Sonego, ma il torinese è stato battuto in tre set dall'americano. Berrettini invece è arrivato agli ottavi battendo il padrone di casa Daniel Evans in due set.

Tra Berrettini e Kudla sarà il settimo confronto, il quinto in un torneo del circuito. A vittorie sono pari con tre a testa. L'ultimo incontro è datato 2019 sull'erba di Stoccarda con il tennista romano che aveva chiuso in due set per 6-3 6-3.

In caso di accesso ai quarti di finale, Berrettini se la vedrebbe contro uno tra Paul o Wawrinka.