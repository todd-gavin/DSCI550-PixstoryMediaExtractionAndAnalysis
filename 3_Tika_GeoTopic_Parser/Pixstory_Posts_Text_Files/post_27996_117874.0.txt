Il Land della Renania settentrionale-Vestfalia ricorda e celebra i successi di Michael Schumacher. Il Kaiser, leggenda della Formula 1, ha ricevuto il Premio di Stato, l’onorificenza locale di più alto grado particolarmente sentita dalle persone nate e cresciute nella regione, come il 53enne ex pilota della Ferrari. A ritirare l’omaggio dalle mani del governatore Hendrik Wust c’era la moglie di Michael, Corinna, 
accompagnata dalla primogenita Gina Maria e dall’amico di famiglia nonché ex presidente Fia, Jean Todt. Assente, invece, Mick, che nel weekend sarà impegnato al volante della Haas nel GP Francia al Paul Ricard e che in settimana, secondo quanto riportato dai media locali, ha sofferto di un disturbo allo stomaco.

Foto: Instagram land.nrw