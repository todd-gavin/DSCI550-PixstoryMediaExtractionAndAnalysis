https://bengali.nenow.in/westbengal/tmc-21-july-also-will-be-arranged-in-other-states-of-the-nation-like-tripura-meghalaya-goa-this-year
গত দুই বছর অতিমারি করোনার ( Coronavirus ) জেরে তৃণমূলের ২১ জুলাইয়ের সমাবর্তন ভার্চুয়ালি হয়েছে। ২ বছর পর এবার ফের, আগের মতো পালিত হবে তৃণমূলের ( TMC ) মেগা ইভেন্ট!

তৃণমূল সুপ্ৰিমো মমতা বন্দ্যোপাধ্যায় ২১ জুলাইয়ের মঞ্চ থেকে ২০২৪ এর লোকসভা নির্বাচনের কৌশল নির্ধারণ করতে পারেন বলে এমন মনে করা হচ্ছে। রাজ্য তৃণমূল এটা বোঝাতে চাইছে যে রাজনীতির প্ৰেক্ষাপটে ২১ জুলাইয়ের মঞ্চ খুবই গুরুত্বপূর্ণ। তাই এবার বাংলার বাইরেও একাধিক জায়গায় শহিদ সমাবেশ আয়োজন করা হবে এমনটাই জানা গেছে। ইতিমধ্যেই প্ৰয়োজনীয় সমস্ত প্ৰস্তুতি শুরু হয়ে গিয়েছে। বৃহস্পতিবার, ২১ জুলাইয়ের মঞ্চকে ঘিরে পশ্চিমবঙ্গের শাসক দল তৃণমূলের তৎপরতা তুঙ্গে। 