Le qualifiche della MotoGP disputate oggi sul circuito di Barcellona e valide per il GP Catalogna hanno visto le moto italiane ancora in grande evidenza, con ben 7 tra Aprilia e Ducati nelle prime nove posizioni. La pole position è andata ad Aleix Espargaro (Aprilia) che ha preceduto di appena 31 millesimi Francesco Bagnaia (Ducati), terzo tempo per il leader del campionato Fabio Quartarato (Yamaha). La seconda fila è tutta Ducati grazie a Johan Zarco, Fabio Di Giannantonio e Jorge Martin, mentre in terza fila troviamo Alex Rins (Suzuki), Maverick Vinales (Aprilia) e Luca Marini (Ducati). Un ottimo scenario in vista della gara di domani, in programma alle ore 14, con Espargaro e Bagnaia che cercheranno di ridurre il gap che li divide in classifica generale da Quartararo, campione del mondo in carica.