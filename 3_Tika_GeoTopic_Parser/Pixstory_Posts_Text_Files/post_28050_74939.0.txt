Nel secondo giorno del mitico Rallye Monte Carlo, primo appuntamento del Campionato Mondiale Rally (WRC) 2022, è ancora sfida tra i due campionissimi dell’automobilismo francese. Da un lato la leggenda Sebastien Loeb, reduce dal secondo posto nella Dakar, sulla nuovissima Ford Puma WRC; dall’altro Sebastien Ogier, il campione del mondo in carica al volante della piccola ma velocissima Toyota Yaris WRC. Dopo un venerdì di grande equilibrio, nelle prove speciali del sabato è stato l’iridato in carica a salire in cattedra, chiudendo l’ultima prova speciale con 21 secondi di vantaggio sul connazionale. Terzo posto, ma a quasi un minuto e mezzo di gap, per Craig Breen (Ford). Domani ultime quattro speciali in programma per assegnare i primi punti della stagione.