Finisce ai quarti di finale il torneo di Montecarlo di Jannik Sinner. L'altoatesino si è arreso a Sacha Zverev che ha vinto con il punteggio di 57 63 76. Ancora una volta la partita è iniziata in salita per Sinner, subito brekkato. L'azzurro è stato bravo a non mollare e a raddrizzare un set in cui si trovava sotto per 4-1,  fino a recuperare la parità e poi ad ottenere il break che gli permesso di vincere 7-5. Secondo set con break e contro break nei primi game, poi Zverev ruba il servizio nell'ottavo game e chiude 6-3. Nell'ultimo set, nonostante le vesciche tornino a tormentarlo, Sinner riesce a riagguantare la parità sul 5-5 dopo essere finito sotto di un break. Equilibrio anche nel decisivo tie break, vinto da Zverev 7-5 che chiude un match lungo più di 3 ore.