Mohamed Salah sperava di "vendicarsi" del Real Madrid vincendo la finale di Champions League disputata a Parigi. Per l'egiziano, e per il Liverpool, è invece arrivata la seconda delusione consecutiva contro i Blancos a un passo dal titolo di campioni d'Europa. La stagione di Salah si è chiusa così con i successi in Carabao Cup e nella FA Cup, oltre alla scarpa d'oro vinta come miglior marcatore della Premier League. L'attaccante dei Reds ha tracciato un bilancio sui suoi profili social: "Non posso esprimere a parole quanto volevamo riportare quel trofeo al Liverpool, ma alla fine non ci siamo riusciti. Non posso ringraziare abbastanza i fan per il vostro supporto. È stata una stagione lunghissima ma una parte di me si augura che la prossima ricominci domani.  Essere premiato dai tifosi e dai giornalisti sportivi nella stessa stagione è qualcosa di speciale che non dimenticherò mai. Comunque rinuncerei a tutti quei premi personali per avere la possibilità di rigiocare quella finale, ma non è così che funziona il calcio".