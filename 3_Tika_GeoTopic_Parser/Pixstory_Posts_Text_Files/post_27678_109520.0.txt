Già recordman di vittorie in Formula 1, Sir Lewis Hamilton detiene un altro primato di cui andare fiero. Secondo quanto riportato dal Sunday Times, che ha stilato una classifica con i dati raccolti dalla Charities Aid Foundation, il sette volte iridato di F1 è anche campione assoluto di generosità rivelandosi come lo sportivo che, nel Regno Unito, più di tutti ha donato somme in beneficenza negli ultimi mesi. Lewis è al quinto posto assoluto tra i benefattori UK: il pilota della Mercedes, che ha un patrimonio stimato di 300 milioni di sterline (quasi 350 milioni di euro), nel 2022 ha donato il 6.68% dei propri averi per cause benefiche. Hamilton ha infatti dato in beneficenza oltre 23 milioni di euro per sostenere cause legate principalmente all’educazione, al sostegno dei giovani e del lavoro. Il quinto posto è stato calcolato non tanto sulla cifra assoluta quanto sulla percentuale di donazioni rispetto al patrimonio totale: in top-10 figura soltanto un altro campione dello sport, il centravanti del Liverpool, Mohamed Salah (ottavo). 

Foto: Instagram lewishamilton