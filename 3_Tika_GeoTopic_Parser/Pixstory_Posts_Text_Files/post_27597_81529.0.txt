È Spezia-Fiorentina a chiudere la 25esima giornata del campionato di calcio di Serie A. Il posticipo del lunedì andrà in scena questa sera alle 20.45, con diretta tv su Sky e Dazn. Ieri è stata invece la domenica del Milan, in grado di sorpassare i cugini dell’Inter battendo per 1 a 0 la Sampdoria al Meazza (anche se i nerazzurri possono tornare in vetta con un match ancora da recuperare). Per il resto, tanti i pareggi da mettere a referto, con l’1-1 tra Empoli e Cagliari, tra Genoa e Salernitana e tra Atalanta e Juventus, mentre tra Sassuolo e Roma è finita 2-2. Unica squadra a portare a casa la vittoria oltre al Milan è stato l’Hellas Verona, che ha battuto per 4 a 0 l’Udinese. 

Foto: Instagram acmilan