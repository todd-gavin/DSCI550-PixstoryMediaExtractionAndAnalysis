Sarà intitolato a David Sassoli – giornalista, politico e Presidente del Parlamento Europeo scomparso lo scorso 11 gennaio – la Scuola di Alti Pensieri che sarà al centro del Progetto Ventotene per il recupero del carcere di Santo Stefano, sull’omonima isola a largo delle coste laziali. È proprio qui che, nel 1941, nacque l’idea dell’Unione europea, con il Manifesto di Ventotene, dal titolo ‘Per un’Europa libera e unita. Progetto d’un manifesto’, opera di Altiero Spinelli ed Ernesto Rossi, oppositori al regime fascista al confino sull’isola. 
Il governo italiano ha dato l’ok all’intervento di recupero da 70 milioni che, dopo cinquant’anni di abbandono, farà rinascere il centro per destinarlo ad attività culturali e a un grande polo simbolo e allo stesso tempo portavoce dell’europeismo di oggi.