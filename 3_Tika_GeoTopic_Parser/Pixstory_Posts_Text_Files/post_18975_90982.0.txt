L'Italia del tennis può sognare grazie alla coppia Fognini-Bolelli che, all'ATP di Miami, batte gli argentini Delbonis-Gonzalez e si qualifica alla semifinale. Un match chiuso in 3 set al super tie-break che permette ai due azzurri di arrivare al penultimo atto di un Masters 1000 per la quinta volta dopo le semifinali a Roma nel 2011, a Indian Wells nel 2015, a Montecarlo nel 2015 e nel 2018 e a Shanghai nel 2015. 

La sfida dei quarti di finale non inizia nel migliore dei modi per gli italiani: break subito al quarto gioco e 6-4 finale nel primo set. La reazione nel secondo set con un deciso cambio di marcia di Fognini e Bolelli e 6-3 per vincere il set. Nell'ultimo set il tie break è una partita a sé e, nonostante un rendimento non perfetto nelle battute, i due azzurri hanno tenuto il gioco e portato a casa il match.