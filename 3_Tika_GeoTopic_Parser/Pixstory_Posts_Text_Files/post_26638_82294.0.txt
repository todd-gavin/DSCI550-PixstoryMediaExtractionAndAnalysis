Dopo aver debuttato nel segmento bridal con la collezione di accessori per le future spose lanciata la scorsa estate, Zara lancia ora una linea di abiti da sposa. Modelli dal design essenziale, che si rifanno ad abiti iconici indossati da celebs

Secondo le stime, nel 2022 si assisterà ad un boom di matrimoni. Dopo due anni di pandemia nei quali molte coppie sono state costrette a rimandare il giorno del “sì”, il peggio sembra essere ormai passato. E il colosso spagnolo del fast fashion lancia la sua prima linea bridal: Zara Sposa. Proposte fresche, estive, semplici, delicate ed eleganti, che approdano nell’universo sposa per convivere con i modelli più tradizionali. Trovare l’outfit ideale per il matrimonio non è più una missione impossibile!