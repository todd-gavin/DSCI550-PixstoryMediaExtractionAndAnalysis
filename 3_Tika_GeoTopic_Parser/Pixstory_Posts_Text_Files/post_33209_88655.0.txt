Preceduto da un nubifragio con tanto di scenografici fulmini che hanno colpito il circuito, la gara della MotoGP di domenica scorsa è stata un monologo del portoghese Miguel Oliveira, al quarto successo nella classe regina. Il pilota della KTM ha vinto in solitaria, fiaccando la resistenza di Quartararo, Zarco e Miller, finiti in quest'ordine alle sue spalle. 7° Morbidelli, primo degli italiani, con Bastianini 11° che mantiene la leadership nella classifica iridata. Male Pecco Bagnaia, che non trova il feeling con la moto nelle condizioni di pista bagnata e chiude solamente 15°.