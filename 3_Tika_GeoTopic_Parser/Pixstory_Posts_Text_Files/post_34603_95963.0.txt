L’Atp ha reagito duramente alla decisione degli organizzatori di Wimbledon di escludere dal torneo i tennisti russi e bielorussi. “Riteniamo che la decisione unilaterale odierna di Wimbledon e della LTA di escludere i giocatori di Russia e Bielorussia dqal blocco di tornei in Gran Bretagna di quest'anno sull'erba sia ingiusta e abbia il potenziale per creare un precedente dannoso per il gioco”, si legge in un comunicato, “la discriminazione basata sulla nazionalità costituisce anche una violazione del nostro accordo con Wimbledon, che afferma che l'ingresso dei giocatori si basa esclusivamente sulle classifiche ATP. Qualsiasi linea di condotta in risposta a questa decisione sarà ora valutata in consultazione con il nostro Consiglio e con i consigli dei membri”.

Cosa potrebbe succedere da ora in avanti? Sicuramente che negli altri tornei del circuito Atp i tennisti russi e bielorussi continueranno a partecipare (sotto bandiera neutrale), ma anche che possa cambiare qualcosa, magari nei confronti del torneo di Wimbledon, il più antico evento nello sport del tennis.