Saranno Hubert Hurkacz e Pablo Carreno Busta a contendersi il titolo del torneo ATP 1000 di Montreal. Il polacco ha sconfitto in 3 set la testa di serie numero 4 Casper Ruud, con il punteggio di 5-7 6-3 6-2. Prosegue così la sua marcia verso il secondo Master 1000 della carriera, dopo il successo di Miami nel 2021, quando sconfisse in finale Jannik Sinner. Proprio l'altoatesino è tra i giocatori sconfitti questa settimana da Carreno Busta, che ieri notte ha sconfitto 7-5 6-7 6-2 il britannico Daniel Evans, cedendo il primo set nel corso del torneo canadese. Lo spagnolo nei giorni scorsi aveva battuto anche Matteo Berrettini.