Prima sgambata per il Milan campione d'Italia in vista della nuova stagione che prenderà il via il prossimo 13 agosto. I rossoneri hanno giocato contro il Lemine Almeno, squadra che milita nel campionato di Eccellenza e contro cui sono stati fatti 60 minuti di amichevole divisa in tre tempi. D'altronde la preparazione è solamente all'inizio, ma già si sono visti i primi passi del nuovo Milan.

Il risultato finale è di 3-0. In gol Messias, riscattato interamente dal Crotone, il nuovo acquisto Adli e Gabbia. Tutte le reti nel primo tempo. Mister Pioli ha fatto giocare tutti dando la fascia di capitano a Rebic.

Il prossimo impegno per il Milan è traduce giorni in Germania contro il Colonia. Anche le amichevoli iniziano a essere più impegnative in vista della nuova stagione e del tricolore da difendere.