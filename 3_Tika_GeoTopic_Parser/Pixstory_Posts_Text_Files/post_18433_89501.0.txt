Tra le vittime civili innocenti della guerra in Ucraina c'è anche una giovanissima ginnasta di soli 11 anni, Kateryna Dyachenko. Con la sua famiglia abitava a Mariupol, città assediata e bombardata. Proprio sotto le bombe russe è andata distruttra la casa della undicenne. Sotto le macerie è stato trovato senza vita anche il padre, mentre si sono miracolosamente salvati la madre e il fratello, anche se quest'ultimo avrebbe riportato ferite gravi.

A dare la tragica notizia è stata l'allenatrice della ginnasta, Anastasia Meshchanenkova, confermata anche dal Consiglio comunale della città ucraina.

"Aveva molti sogni Kateryna e una vita fantastica davanti a lei. Ma non potrà mai più esibirsi di nuovo. È morta", le parole di un giudice di ginnastica ritmica, la disciplina che tanto amava Kateryna, "È morta solo perché era sulla strada dell'esercito russo che vuole ridurre in cenere questa eroica città di Mariupol. Non sarà nemmeno seppellita. Nessuno potrà visitarla al cimitero. Nella mia testa c'è solo l'immagine di una bambina chiusa in una busta di plastica e seppellita in giardino. Questo è l'unico modo in cui le persone possono essere seppellite ora. È davvero immaginabile tutto ciò nel 21esimo secolo?".