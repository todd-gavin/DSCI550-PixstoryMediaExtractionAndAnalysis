Si rilancia la Roma di José Mourinho che batte in casa l'Atalanta e raggiunge i bergamaschi al quinto posto in classifica, seppur con una partita in più.
Il match dell'Olimpico è stato deciso da un gol di Abraham al 32esimo del primo tempo su assist di Zaniolo. 
In una partita poco spettacolare, la Roma si è resa più pericolosa impegnando Musso con Mancini e Zaniolo, prima del gol del vantaggio.
L'Atalanta reagisce nella ripresa con un paio di buone occasioni, ma oltre a non trovare il pareggio nel finale perde per espulsione De Roon. Stessa sorte tra i giallorossi per Mkhitaryan, espulso a pochi secondi dal termine.
Una curiosità: è la seconda vittoria consecutiva per la Roma, dopo lo 0-1 di La Spezia, ottenuta senza Mourinho in panchina, causa squalifica.