Posticipo pieno di colpi di scena, soprattutto negli ultimi 10 minuti, quello andato in scena all’Olimpico tra Lazio e Napoli. Dopo un primo tempo a reti bianche, i partenopei sbloccano il match con un gol del redidivo Lorenzo Insigne, prima rete su azione nel suo campionato. Dopo una girandola di cambi per ambo le squadre è Pedro, subentrato a Felipe Anderson, a pareggiare con un grande gol, al minuto 88. La partita sembrerebbe essersi indirizzata sui binari del pareggio che non accontenterebbe nessuno ma all’ultima azione, con un contropiede ben orchestrato dalla squadra di Spalletti, Fabian Ruiz pesca l’angolino e trafigge Strakosha, regalando ai campani la vittoria e il primo posto in campionato. Importante vittoria per i partenopei, che continuano il loro percorso Scudetto, approfittando dei passi falsi di Inter e Genoa. La squadra di Sarri invece incappa in un k.o. amaro, che non pregiudica il cammino verso una qualificazione europea calma che lascia sicuramente molti rammarichi, vista la prestazione dei biancocelesti.