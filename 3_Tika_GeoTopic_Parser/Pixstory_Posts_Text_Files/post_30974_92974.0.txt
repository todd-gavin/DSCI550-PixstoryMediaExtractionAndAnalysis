Sorride all'Italia il GP delle Americhe di MotoGP. Delle cinque Ducati partite dalle prime cinque posizioni della griglia Ã¨ stata quella di Enea Bastianini a tagliare per prima il traguardo. Per lui si tratta del secondo successo stagionale dopo la vittoria in Qatar. Sul podio salgono anche Alex Rins, autore di una bella rimonta con la sua Suzuki, e la Ducati di Jack Miller. Quarto posto per il campione del mondo 2020 Joan Mir, quinto Pecco Bagnaia davanti al rientrante Marc Marquez che ha realizzato un bel recupero dopo un pessimo avvio. Solo ottavo il poleman Jorge Martin, appena dietro il campione in carica Fabio Quartararo. Dopo il successo in Argentina, le due Aprilia di Maverick Vinales e Aleix Espargaro non vanno oltre il decimo e undicesimo posto.
In classifica generale, Bastianini torna leader con 61 punti, seguono Rins con 56 ed Espargaro con 50.