Il Milan vince un match complicatissimo sul campo del Verona, e lo fa recuperando l'iniziale svantaggio di 1-0 (gol di Caprari) con un super match della coppia Leao-Tonali. Sarebbero stati tre i gol del centrocampista italiano, che festeggiava oggi il suo 22° compleanno, se il primo non fosse stato annullato per fuorigioco nel primo tempo. Poi sono arrivati lo svantaggio e il pareggio al termine della prima frazione. Il vantaggio, invece, arriva per il Milan su contropiede con Tonali imbeccato proprio da Leao, mentre all'86', il gol della sicurezza lo firma Alessandro Florenzi, dopo una bella triangolazione veloce con Messias. Con questo successo il Milan torna in testa alla classifica con 80 punti e 2 di vantaggio sull'Inter, e ora avrà bisogno di fare 4 punti tra Atalanta e Sassuolo per cucirsi sulle maglie il 19° scudetto! Nelle altre partite di oggi l'Atalanta ha espugnato 3-1 (Muriel, Djimisti e Pasalic rispondono al gol di Verdi) il campo dello Spezia, agganciando provvisoriamente la Roma (che giocherà domani con la Fiorentina) al sesto posto in classifica. Rocambolesco 4-3 al 93' tra Venezia e Bologna, che lascia i lagunari appigliati al sogno di rimanere in serie A, mentre nello scontro salvezza diretto Salernitana e Cagliari hanno pareggiato 1-1 con i campani, in vantaggio con Simone Verdi al 68', raggiunti al 99' ad un gol di Altare. Ora la zona retrocessione recita: Samp e Spezia 33 punti, Salernitana 30, Cagliari 29, Genoa 28 e Venezia 25, quando mancano due giornate al termine.