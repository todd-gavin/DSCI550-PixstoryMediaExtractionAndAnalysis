Tanta carne al fuoco - letteralmente, visti i principi d'incendio che hanno coinvolto (per fortuna senza conseguenze) l'Alpine di Alonso e l'Aston Martin di Vettel - nel terzo e ultimo giorno di prove invernali a Barcellona. Il precampionato entra nel vivo ed è la Mercedes a prendersi i titoli dopo due giorni di nascondino: Lewis Hamilton e George Russell chiudono infatti i test con i due migliori tempi assoluti, segnati però con le gomme C5, le più morbide del lotto Pirelli, seguite dai due piloti Red Bull, Sergio Perez e Max Verstappen, rispettivamente con C4 e C3. E le Ferrari? La giornata si chiude al sesto e settimo posto, con Leclerc autore di 44 giri in mattinata e Sainz impegnato in una lunghissima maratona di 92 giri (solo Albon ha girato di più). 

Foto: Instagram mercedesamgf1