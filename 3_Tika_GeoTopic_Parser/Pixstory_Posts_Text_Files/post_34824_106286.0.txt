Il nome di Zinedine Zidane da qualche settimana era associato al Psg. Un francese alla guida della più importante squadra di Francia. Una suggestione che sarà realtà a brevissimo secondo RMC. L'ex centrocampista Pallone d'Oro è pronto a firmare un ricco contratto per prendere il posto di Mauricio Pochettino, finito sul banco degli imputati dopo l'uscita dalla Champions League e l'eliminazione dalla Coppa nazionale. Il suo licenziamento sembrava scontato da tempo ormai.

Zidane, nato a Marsiglia, guiderà il Psg alla caccia della Champions League, trofeo che il francese non ha vinto solo da giocatore, ma anche da allenatore, tre volte di seguito, con il Real Madrid. A Parigi sperano si possa ripetere, soprattutto con la permanenza di Mbappè.