Francesco Bagnaia ha vinto il Gran Premio d'Austria della classe MotoGP comandando dal primo all'ultimo giro la gara del Red Bull Ring, dopo aver vinto anche ad Assen e Silverstone. Alle spalle della sua Ducati si Ã¨ piazzato un insidiosissimo Fabio Quartararo, bravo a rimontare nel finale fino a insidiare il pilota torinese. Sul podio anche Jack Miller, poi Luca Marini e Johann Zarco per quattro moto di Borgo Panigale nella top 5. Sul podio sarebbero potuti salire anche Enea Bastianini, ritirato per un disco danneggiato nei primi giri, e Jorge Martin, caduto nel finale proprio mentre tentava di superare Miller. Nella classifica piloti comanda sempre Quartararo con 200 punti davanti ad Aleix Espargaro (oggi sesto) con 168 e a Bagnaia con 156, con 44 punti da recuperare e sette gare ancora in programma.