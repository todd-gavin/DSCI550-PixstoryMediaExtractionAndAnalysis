È ancora in fondo al pozzo il piccolo Ryan. Il bimbo di 5 anni, è caduto mentre giocava, martedì pomeriggio. Da allora tutto il Marocco è in ansia, in attesa che le squadre di soccorso riescano a liberarlo. 
La regione impervia dei Monti del RIF, a nord del paese, rende difficili le operazioni di recupero. In questi giorni le ruspe hanno scavato per 30 metri  parallelamente al pozzo, ora si tenta di creare un tunnel di raccordo per raggiungere il bambino.
Ryan è vivo e alle 3 di stanotte ha anche chiesto dell’acqua.