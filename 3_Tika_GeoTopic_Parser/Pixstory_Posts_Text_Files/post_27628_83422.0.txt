Si è aperta ufficialmente oggi a Barcellona la nuova era della Formula 1. Le nuove monoposto a effetto suolo sono scese in pista sul Circuit de Catalunya per la prima giornata di test invernali, che di fatto segna l’inizio di un’epoca totalmente nuova in cui tutti ripartono da zero. A segnare il miglior tempo - ma attenzione a prendere davvero per buoni i rilevamenti cronometrici - è stata la McLaren con Lando Norris, seguita però a ruota dalla Ferrari F1-75, al volante della quale si sono alternati Charles Leclerc e Carlos Sainz. Una giornata complessivamente positiva per i due del Cavallino, che hanno percorso molti giri senza sperimentare problemi tecnici.

Foto: Instagram mclaren