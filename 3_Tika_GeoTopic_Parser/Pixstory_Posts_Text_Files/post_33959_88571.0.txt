Il tecnico del Bologna Sinisa Mihajlovic ha parlato a Dazn dopo la sconfitta interna contro l’Atalanta: 
"Quando incontri queste squadre, basta un'occasione e ti puniscono. Mi dispiace, perché abbiamo dominato soprattutto nella ripresa ma abbiamo fallito delle occasioni. I ragazzi comunque hanno fatto tutto quello che potevano. Nel calcio, quando non fai gol non vinci. Ci manca un po’ di entusiasmo perché questo viene con le vittorie. Noi abbiamo sempre provato a fare la partita, sbagliandone 3/4 in una stagione. Oggi abbiamo creato diverse occasioni, ci manca un po' di fortuna e di cattiveria sotto porta. Io sono ambizioso e guardo il lato positivo delle cose. Bologna prima del mio arrivo si salvava nelle ultime giornata, mentre ora non si parla più della salvezza. nel girone d'andata eravamo nella parte sinistra della classifica, poi siamo andati in difficoltà nei risultati mentre la prestazione c'è sempre stata. Con la società abbiamo parlato del presente e del passato, poi alla fine faremo i conti".