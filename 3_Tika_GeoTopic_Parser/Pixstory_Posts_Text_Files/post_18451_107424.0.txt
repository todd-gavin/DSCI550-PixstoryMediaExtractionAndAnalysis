Se una settimana fa poteva essere una giornata storta dell'Inghilterra, dopo la serata di ieri non si può più pensare una cosa del genere. L'Ungheria batte per la seconda volta in sette giorni gli inglesi, ma questa volta lo ha fatto con un nettissimo 4-0 che li proietta in vetta alla classifica con l'Inghilterra relegata all'ultimo posto e a rischio "retrocessione".

I quattro gol sono stati firmati dall'ex Palermo Sallai e dalle reti di Nagy e Gazdag nel finale. Dopo aver sbloccato il risultato al 16', gli uomini dell'allenatore italiano Marco Rossi hanno atteso pazientemente che l'Inghilterra si sbilanciasse alla ricerca del pareggio e, quando sono saliti lasciando più spazi dietro, gli ungheresi ne hanno approfittato per raddoppiare. E sul finale hanno segnato altre due reti (per l'Inghilterra 8 minuti sono stati giocati in inferiorità numerica.

Con la vittoria l'Ungheria sale a 7 punti e va al comando del girone B di Nations League. La Germania ha un punto in meno grazie alla vittoria (5-2) contro l'Italia che segue a 5 punti. Chiude il girone e rischia la "retrocessione" proprio l'Inghilterra che ha collezionato solo due pareggi in quattro partite e quindi 2 punti.