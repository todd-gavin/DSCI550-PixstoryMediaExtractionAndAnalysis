E alla fine sono 14! Nell giornata conclusiva degli europei di scherma di Antalya, la nazionale italiana conquista altre due medaglie andando in finale sia nella gara di sciabola femminile che in quella di spada maschile: Il capolavoro di giornata arriva da quest'ultima specialità, in cui Santarelli, Cimini e Di Veroli hanno superato la Francia 45-44 in semifinale. Un risultato che ha destato impressione, se si pensa che la gara individuale era andata malissimo per tutti e quattro gli spadaccini azzurri, compreso la riserva Vismara. La finale con Israele, poi, è stata quasi una formalità, chiusa per 45-32 e con una medaglia d'oro che mancava all'Italia da ben 23 anni. Nella sciabola femminile, 
Gregorio, Battiston, Criscio, Passaro hanno superato 45-40 la Turchia ai quarti e 45-38 l'Ungheria in semifinale, prima di arrendersi proprio alla Francia in finale per 23-45. Il medagliere conclusivo della manifestazione parla italiano con gli azzurri capaci di conquistare 4 ori, 7 argenti e 3 bronzi, contro i 3 ori 2 argenti e 6 bronzi della Francia. 3° l'Ucraina a quota 1-1-2.