Gli ultras del Psg sono insoddisfatti di come la dirigenza ha operato sul mercato per acquistare top player incapaci di legare fra di loro. Sotto la lente d’ingrandimento sono finiti Messi, Hakimi e Sergio Ramos che al momento pare giochino slegati rispetto al resto della squadra. I tifosi hanno così manifestato il loro malcontento con alcuni striscioni esposti al Parco dei Principi, nei quali accusano la società di aver costruito una "Squadra di mercenari pagati troppo e senza disciplina". La protesta arriva a pochi giorni dalla sfida clou della stagione: l'andata degli ottavi di finale di Champions League contro il Real Madrid.