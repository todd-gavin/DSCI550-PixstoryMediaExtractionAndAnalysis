In occasione della Barcelona bridal night 2022, Viktor & Rolf presenterà la sua prima sfilata Mariage. Lo show avrà luogo il 20 aprile al Centro di ricerca e attività artistiche Xavier Corberó di Esplugues de Llobregat, durante la serata di gala della Barcelona bridal fashion week.

Con Mariage, il duo formato da Viktor Horsting e Rolf Snoeren porterà in passerella una selezione di abiti da sposa e creazioni haute couture. Ad arricchire la sfilata, le creazioni di debutto della collezione Viktor&Rolf Mariage primavera-estate 2023, con i loro abbellimenti floreali in organza di seta lavorata a mano attorcigliati intorno ai corpetti. Gli abiti che verranno presentati durante la sfilata sono stati tutti progettati utilizzando materiali consapevoli. Per l'occasione, il duo ha rafforzato la collaborazione in corso con Lenzing, uno dei maggiori produttori di fibre ecologiche.

https://www.mffashion.com/news/livestage/viktor-rolf-primo-show-sposa-alla-barcelona-bridal-night-2022-202204141952258064