Nella mattinata di venerdì, a Nyon, sono andati in scena i sorteggi per gli ottavi di finale della prima edizione della Conference League, dove l’unica italiana impegnata è la Roma di José Mourinho.

L’avversaria dei giallorossi estratta dall’urna è il Vitesse: nel turno precedente, la formazione olandese ha superato per 3-2 il Rapid Vienna. 

Gli altri accoppiamenti sono: Marsigilia-Basilea; Leicester-Rennes; PAOK Salonicco- Gent; PSV-Copenhagen; Slavia Praga-LASK Linz; Bodo/Glimt-AZ Alkmaar; Partizan Belgrado-Feyenoord.

L’andata dell’ottavo di finale della Roma è prevista per giovedì 10 marzo alle ore 18:45 al GelreDome Stadium. Il ritorno, invece, sarà una settimana più tardi allo Stadio Olimpico. Fischio d’inizio alle 21.