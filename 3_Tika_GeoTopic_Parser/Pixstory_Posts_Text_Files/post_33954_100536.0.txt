Il 9 maggio è uscito il quarto pezzo della Stugang. Detta così, sembra il gruppo dei ragazzini di quartiere, e invece no: forse. “Nur Weil” è il primo brano con un videoclip dedicato, tradotto in italiano, significa letteralmente ‘Solo perché’. A cantarla sono tre ragazzi che hanno una grande passione per il calcio e per la musica. 

Niente di strano, se non fosse che all’interno del gruppo ci sia Alphonso Davies, terzino sinistro del Bayern Monaco e vincitore della Champions League 2020, nonché stella del presente e del futuro del calcio internazionale. Una nuova carriera da cantante per ‘phonzy’, parallela a quella da calciatore: anche se il giocatore canadese aveva già deliziato il pubblico dei social con la cover di ‘I want it that way’ dei Backstreet boys. 

In realtà Davies non è l’unico giocatore della STUGANG, anzi: i suoi due compagni nel mondo della musica sono anche loro dei calciatori. Uno si chiama Alexis Fambo, un ragazzo francese di 22 anni che milita attualmente nell’SV Heimstetten, club bavarese che milita nella quarta divisione con sede a Kirchheim bei München (a 14 km da Monaco). L’altro componente del gruppo si chiama Stephan Mensah (21 anni), e gioca nel 1860 Rosenheim, un altro club bavarese di quarta divisione. 

Una valvola di sfogo per Davies dopo una stagione di certo non facile: il classe 2000 è stato costretto a saltare diverse partite di questa stagione in seguito alla positività da Coronavirus e poi a una infiammazione, legata al virus, che ha portato un problema cardiaco, per fortuna debellato. 

Ad ogni modo, nonostante la fama e il successo nel mondo del pallone, Alphonso Davies ha ben chiaro quello che vuole dalla vita. Il calcio, della musica e gli amici: il bello che sta nelle piccole cose. 

Crediti foto: Dazn Germania