Nel match di quarti di finale del torneo femminile di pallanuoto, la nazionale italiana passeggia e supera le colleghe transalpine per 17-7, guadagnandosi una semifinale impegnativa contro le campionese olimpiche e mondiali degli Stati Uniti, che hanno nettamente sconfitto la Spagna per 13-8. Un match quasi proibitivo per le rinnovate azzurre, che non partono comunque già battute. Nelle altre semifinali l'Ungheria padrone di casa ha faticato per battere l'Australia 7-6 e se la vedrà con l'Olanda in semifinale, che ha superato la Grecia per 12-7. Per quanto riguarda i tuffi, assente nella finale del trampolino 3 metri, dominata dai cinesi Wang e Yuan davanti al britannico Laughter, si sono qualificati alla finale del sincro dalla piattaforma 10 metri i giovani Larsen-Timbretti con il sesto punteggio, ma all'atto conclusivo non sono andati oltre la decima posizione. Oro alla Cina davanti a Gran Bretagna e Canada.