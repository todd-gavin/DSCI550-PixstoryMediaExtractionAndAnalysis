കേരളത്തിൽ അതിശക്തമായ മഴയാണ്. സംസ്ഥാനത്തിന്റെ പല ഭാഗത്തും വലിയ രീതിയിലുള്ള മഴകെടുതികൾ ഉണ്ടാകുന്നു. ഉരുളുപൊട്ടലും, മണ്ണിടിച്ചിലും, വെള്ളപൊക്കവും ആയി ജനങ്ങൾ ദുരിതത്തിലായി.

ഇപ്പോൾ കേരളത്തിൽ എല്ലാകൊല്ലവും ഓണവും, വിഷുവും വരുന്നതുപോലെ മാറ്റാമില്ലാതെ പ്രളയവും ഉണ്ടാകുന്നു, അതിനോട് അനുബന്ധിച്ച് ഒട്ടനവധി അവധികളും ലഭിക്കുന്നു.

ഈ അവധികൾ ചിലർക്കെങ്കിലും ഒരു ആഘോഷാനുഭൂതിയാണ്. അവധി കിട്ടിയല്ലോ എന്ന സന്ദോഷം, നാളെയും അവധിയാണോ എന്ന ആകാംക്ഷ. ഇത്തരത്തിൽ ആഘോഷിക്കപെടുമ്പോൾ നാം ഒന്ന് ചിന്തിക്കണം നമ്മെ പോലുള്ള ചിലരെങ്കിലും ഈ സമയത്ത് മണ്ണിന്റെയോ വെള്ളത്തിന്റെയോ അടിയിൽ ജീവന് വേണ്ടി മല്ലിടുകയായിരിക്കും.