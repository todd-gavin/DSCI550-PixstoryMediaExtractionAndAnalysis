സുബ്രതോ കപ്പ് സംസ്ഥാന ഫുട്‌ബോള്‍ ചാമ്പ്യന്‍ഷിപ്പില്‍ അണ്ടര്‍-17 വിഭാഗം ആണ്‍കുട്ടികളുടെ വിഭാഗത്തില്‍ മലപ്പുറം ജേതാക്കള്‍. കോഴിക്കോടിനെ എതിരില്ലാത്ത മൂന്നുഗോളുകള്‍ക്കാണ് കീഴടക്കിയത്. മലപ്പുറത്തിനായി അമല്‍ ഷൈന്‍, അദിനാന്‍, ആകാശ് എന്നിവര്‍ സ്‌കോര്‍ ചെയ്തു. മലപ്പുറത്തെ പ്രതിനിധീകരിച്ച് എം.ഐ.സി. ഇംഗ്ലീഷ് മീഡിയം സ്‌കൂള്‍ അത്താണിക്കലും കോഴിക്കോടിനായി സാമൂതിരി എച്ച്.എസ്. തളി സ്‌കൂളുമാണ് കളിച്ചത്. 

ദേശീയ സുബ്രതോ ഫുട്‌ബോള്‍ ചാമ്പ്യന്‍ഷിപ്പില്‍ സംസ്ഥാനത്തെ പ്രതിനിധീകരിച്ചു എം.ഐ.സി. പങ്കെടുക്കും. കൗണ്‍സിലര്‍ സി. സുരേഷ് ജേതാക്കള്‍ക്ക് ട്രോഫി സമ്മാനിച്ചു.
ബുധനാഴ്ച രാവിലെ ഒന്‍പതിനു നടക്കുന്ന അണ്ടര്‍-14 ആണ്‍കുട്ടികളുടെ ഫൈനലില്‍ മലപ്പുറം പാലക്കാടിനെ നേരിടും. രാവിലെ 11-നാണ് അണ്ടര്‍-17 പെണ്‍കുട്ടികളുടെ ഫൈനല്‍. മലപ്പുറം കോട്ടപ്പടി സ്റ്റേഡിയത്തിലാണ് മത്സരങ്ങള്‍.