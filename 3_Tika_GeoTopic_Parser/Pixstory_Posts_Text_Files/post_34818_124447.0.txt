Nell'ufficializzare l'ingaggio di Dries Mertens, il Galatasaray ha rivelato alcuni dettagli sulle offerte declinate dal giocatore belga. Stando a quanto riportato da SportMediaset la Juventus avrebbe cercato Mertens come vice Vlahovic e gli avrebbe offerto un contratto da 5 milioni di euro l'anno. Offerta che però sarebbe stata rimandata al mittente.

"La Juventus gli aveva offerto un contratto da 5 milioni di euro, l'ho visto con i miei occhi, ma non voleva finire la carriera in bianconero a causa della rivalità con il Napoli", ha detto Erden Timur, vicepresidente del consiglio d'amministrazione, "oltre alla Juventus, ci sono state offerte di altri grandi club. Ci ha aspettato esattamente 6 giorni".