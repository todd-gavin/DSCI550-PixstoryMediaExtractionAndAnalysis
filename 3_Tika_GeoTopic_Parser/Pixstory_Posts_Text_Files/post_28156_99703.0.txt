Frazione per velocisti doveva essere, la Catania-Messina, quinta tappa dell’edizione 2022 del Giro d’Italia, e frazione per velocisti è stata. Senza, però, due dei grandi big annunciati, visto che Mark Cavendish e Caleb Ewan si sono staccati nella salita di Portella Mandrazzi, a poco più di 100 km dal traguardo. A spuntarla in volata, nel giorno dell’annuncio del ritiro dal ciclismo dell’idolo del pubblico locale, il siciliano Vincenzo Nibali, è stato dunque il francese, Arnaud Demare. Per l’atleta della Groupama si tratta della sesta affermazione al Giro, che continua a essere guidato da Juan Pedro Lopez in maglia rosa. Domani la tappa numero 6 che vedrà la corsa tornare sul Continente, in Calabria, con partenza da Palmi e arrivo a Scalea. 

Foto: Instagram giroditalia