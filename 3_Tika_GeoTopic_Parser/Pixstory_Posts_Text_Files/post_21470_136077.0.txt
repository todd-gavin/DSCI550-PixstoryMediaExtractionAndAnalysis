সায়গল হোসেন (Saigal Hossain)কে ফের ১৪ দিনের জেল হেফাজতে পাঠানোর নিৰ্দেশ বিচারকের 
https://bengali.nenow.in/westbengal/court-has-ordered-to-send-sahgal-hossain-to-14-days-jail-custody-again/
কলকাতাঃ গরুপাচার মামলায় (Cow Smuggling Case) অনুব্ৰত মণ্ডলের বডিগার্ড সায়গল হোসেনকে (Saigal Hossain) ফের ১৪ দিনের জেল হেফাজতের নির্দেশ দিল আসানসোলের (Asansol) বিশেষ সিবিআই (CBI) আদালত। আগামী ১৫ই সেপ্টেম্বর সায়গল হোসেনকে (Saigal Hossain) ফের আদালতে পেশ হতে হবে।  
বৃহস্পতিবার সকাল ১০টা নাগাদ আসানসোল জেল থেকে সিবিআই আদালতে আনা হয় সায়গলকে। এক প্রবীণ আইনজীবীর মৃত্যু হওয়ায় এদিন আদালতে কর্মবিরতি ছিল, কোনও শুনানি হয়নি। সায়গলকে আদালতে তোলা হলে ১৪ দিনের জেল হেফাজতের নির্দেশ দেন আসানসোলের বিশেষ সিবিআই আদালতের বিচারক রাজেশ চক্রবর্তী।     