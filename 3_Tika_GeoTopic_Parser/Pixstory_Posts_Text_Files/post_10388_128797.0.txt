È tempo di Blue Beauty, una bellezza responsabile per la tutela e salvaguardia degli oceani, e la collezione autunnale Blue Me di KIKO è stata creata in modo sostenibile proprio per ridurre l’impatto sui mari.  
Senti la leggera brezza marina sul viso e il calore del sole sulla pelle e preparati a scoprire i 26 item di una collezione vegana ed eco-friendly che include prodotti per pelle, viso, occhi, labbra e unghie. La ricca tavolozza di colori impiegati richiama il blu intenso dell'oceano più profondo e l’incantevole bianco di perle iridescenti per dei make up look che non passano inosservati. Potrai combinare o alternare le shades diverse scegliendo tra tonalità gioiello o colori più tenui, trovare il giusto mix matte o shine, esplorare diverse combinazioni di blue e lasciarti conquistare dalle importanti performance dei prodotti make up e skin care.
La collezione Blue Me include ingredienti ottenuti in modo sostenibile e provenienti da attività di riciclo/ recupero, alcune formule dei prodotti skin care sono biodegradabili e le prestazioni sono sempre elevatissime. La carta utilizzata per gli astucci esterni è certificata FSC e realizzata con il 40% di fibra riciclata, mentre il packaging di ogni prodotto è stato realizzato con materiali riciclabili e riciclati secondo i principi di riduzione, riutilizzo e riciclo. Per ridurre l'uso della plastica, sono stati utilizzati vetro, alluminio e plastica riciclata. Il design dei packaging è ispirato alle anemoni di mare per un effetto che risalterà in qualsiasi beauty bag.