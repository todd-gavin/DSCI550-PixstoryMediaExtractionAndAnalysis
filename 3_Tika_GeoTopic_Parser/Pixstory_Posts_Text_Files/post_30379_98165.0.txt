Miami  Heat – Philadelphia 106-92
Soffre un tempo Miami prima di allungare e avere la meglio su Philadelphia in gara-1. I 76ers hanno patito oltremodo l'assenza di Joel Embiid, perdendo la battaglia a rimbalza e crollando nella ripresa, dopo aver chiuso all'intervallo sopra di 1 grazie a un parziale di 19-7 nel finale del secondo quarto. Gli Heat sono stati trascinati da Tyler Herro, 25 punti con 4/6 da 3, e Bam Adebayo, 24 punti e 12 rimbalzi. Per gli ospiti 27 punti con 11/18 al tiro per Tobias Harris, 16 punti con un brutto 5/13 al tiro per James Harden.

Phoenix Suns – Dallas Mavericks 121-114
Parte forte Phoenix che in gara-1 tiene a bada Dallas vincendo i parziali dei primi tre quarti, fino a portarsi sul +21 prima di concedere un po' di rimonta agli ospiti. I Suns vincono con un'ottima prova di squadra, con ben 6 giocatori in doppia cifra guidati dai 25+8 rimbalzi di Deandre Ayton, mentre Devin Booker sfiora la tripla doppia con 23+9+8. I Mavs rispondono con lo splendido assolo di Luka Doncic, autore di 45 punti con 15/30 al tiro a cui ha aggiunto 12 rimbalzi e 8 assist.