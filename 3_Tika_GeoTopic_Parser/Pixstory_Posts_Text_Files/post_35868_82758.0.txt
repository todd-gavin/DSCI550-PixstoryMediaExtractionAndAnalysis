Squadra che vince non si cambia. Da questo detto riparte, anzi prosegue, l’Inter che ha annunciato i rinnovi dei dirigenti al comando. Beppe Marotta ha infatti rinnovato il proprio contratto con il Biscione e sarà l'Amministratore Delegato dell'Inter fino al 30 giugno 2025. Il prolungamento del contratto del management dell'area sportiva era nell'aria da settimane e mancava infatti soltanto l'annuncio ufficiale della società. Con lui rimarrà anche Piero Ausilio per altri tre anni in veste di Direttore Sportivo, affiancato dal Vice Dario Baccin. Zhang vuole quindi dare fiducia al management che gli ha permesso di vincere lo scudetto nella passata stagione.