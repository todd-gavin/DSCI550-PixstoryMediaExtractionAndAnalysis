L'inizio della stagione della Juventus, sotto il profilo degli infortuni, non può dirsi di certo fortunata. Dopo aver perso Pogba, probabilmente per 4-5 mesi, i bianconeri perdono anche McKennie per una lussazione alla spalla. Lo staff medico è subito intervenuto e la lussazione è stata ridotta, ma servirà comunque almeno un mese per rivederlo in campo.

Con l'inizio del campionato alle porte, con la prima partita contro il Sassuolo, Allegri dovrà fare i conti con molti infortuni e squalifiche. Oltre ai già citati Pogba e McKennie, alla Juventus mancheranno Federico Chiesa che ancora non è pronto, Kaio Jorge (che dovrebbe rientrare a ottobre), oltre agli squalificati Kean e Rabiot.

In dubbio anche Wojciech Szczęsny  per un affaticamento muscolare per cui ha bisogno di riposo. Dovrebbe farcela a recuperare per l'esordio in campionato, ma intanto ha già saltato l'ultima amichevole contro il Real Madrid.