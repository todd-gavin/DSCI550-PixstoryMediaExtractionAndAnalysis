Mentre Nadal continua a vincere Roland Garros e Slam come fosse la cosa più facile del mondo, molti si chiedono che fine abbia fatto il suo rivale di una vita Roger Federer. Lo svizzero è assente dai campi dal Wimbledon 2021 quando venne eliminato ai quarti di finale. Ma ancora da prima gli acciacchi lo avevano rallentato. Lui però sta continuando ad allenarsi (anche se non ancora con la racchetta in mano) per poter tornare. E se fino a oggi non sapeva quando, da adesso c'è anche una data.

"Sapevamo fin dall'inizio che sarebbe stata lunga, sono stato operato ad agosto 2021 e continuavo a chiedermi i motivi di questa lentezza nella ripresa ma ormai ho capito che l’unica cosa giusta da fare è essere pazienti", ha detto Federer a margine di una presentazione a cui ha partecipato, "Sto facendo progressi costanti, vado in palestra 5-6 volte a settimana anche se non ho ancora ripreso a giocare a tennis perché per ora è presto. Mi allenerò, quando sarò pronto". L'obiettivo è quello di esserci alla Laver Cup, il torneo a squadre, e poi ancora di più al torneo di Basilea, casa sua.

Ma per rivederlo nel circuito Atp ci sarà da aspettare il 2023. "Dopo Basilea la stagione è finita ed il mio obiettivo è rimettermi in forma. Il 2023? Tornerò sicuramente, non so come è dove, ma tornerò".