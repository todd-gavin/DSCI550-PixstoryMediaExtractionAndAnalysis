Come un anno fa, la Danimarca porta bene alle azzurre del ct Milena Bertolini. L'Italia femminile inizia con una vittoria di misura l'Algarve Cup, rete di Barbara Bonansea a inizio secondo tempo. “È stata una vittoria sofferta. Ma quando giochi contro avversari di questo livello, non puoi non soffrire", ha commentato Bertolini al termine della partita, "Mi è piaciuto l’atteggiamento della squadra. Ho visto nelle ragazze grande attenzione e spirito di sacrificio, elementi indispensabili per giocare ad alti livelli. Siamo contente perché ci sono state buone indicazioni per l’imminente futuro”.

La prossima sfida sarà domenica 20 alle ore 13 italiane contro la Norvegia, prima di rigiocare mercoledì 23 febbraio.

DANIMARCA-ITALIA 0-1

DANIMARCA: Christensen (18’st Larsen K.), Thrige, Ballisager, Obaze, Boye, Troelsgaard, Moller (33’st Madsen), Kuhl (18’st Snerle), Bruun (33’st Larsen S.), Gejl (33’st Holdt), Svava. A disp.: Harder, Veje, Lundorf, Gevitz, Thomsen, Thygesen. Ct: Søndergaard

ITALIA: Giuliani, Orsi, Gama (17’st Guagni), Lenzini, Boattin, Galli (1’st Caruso), Giugliano, Cernoia (20’s Rosucci), Bergamaschi (33’st Di Guglielmo), Bonansea (17’st Serturini), Piemonte (1’st Girelli). A disp.: Durante, Baldi, Linari, Giacinti, Simonetti, Cantore. Ct: Bertolini

ARBITRO: Corella (ECU). Assistenti: Nahuelcoy (CIL) e Suk Park (COR). IV Ufficiale: Domingos (POR)

RETE: 5’st Bonansea