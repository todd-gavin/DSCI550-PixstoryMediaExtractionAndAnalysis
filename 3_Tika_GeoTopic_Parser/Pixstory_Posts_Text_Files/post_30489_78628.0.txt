La conferenza stampa del gm della AS Roma Tiago Pinto, tenutasi oggi per fare il punto dopo il mercato invernale, ha messo in allarme i tifosi giallorossi. 
A specifica domanda sul futuro di Nicolò Zaniolo ("Può garantire che giocherà nella Roma il prossimo anno?"),  il manager portoghese ha risposto senza giri di parole: "Non posso farlo io, non puo farlo nessuno". Il calciatore della Nazionale italiana è al centro dell'interesse di molti club, tra cui la Juventus.
Il mercato invernale della Roma si è chiuso con gli arrivi di Maitland-Niles e Sergio Oliveira: "Siamo riusciti a portare a casa due ragazzi che hanno migliorato la squadra e che nelle loro squadre non giocavano così tanto" ha dichiarato a riguardo Pinto.
Sul futuro della Roma, il portoghese ha garantito che si lavorerà per rinforzare la squadra: "Vogliamo far diventare la Roma una squadra vincente, da Champions, che lotta per titoli. E la prossima finestra di mercato sarà così che lo facciamo. Al di là se vendiamo o compriamo".
Pinto non ha voluto darsi un voto per il mercato invernale, ma si è dichiarato "genericamente soddisfatto".