Max Verstappen si conferma un vero fenomeno quando, con la pioggia, le condizioni dell'asfalto offrono un equilibrio precario. Il campione del mondo di casa Red Bull, nelle qualifiche del GP Canada 2022 andate in scena proprio durante un acquazzone, non ha mai messo in discussione la sua leadership, risultando imprendibile in tutte le sessioni. Proprio nell'ultimo giro della Q3, ha poi piazzato la zampata decisiva rifilando più di mezzo secondo al primo degli inseguitori. A sorpresa, ma anche a conferma di quanto fatto 
vedere nelle FP3, si tratta dell'infinito Fernando Alonso, che ha regalato all'Alpine una prima fila insperata e da scrivere negli annali precedendo l'amico Carlos Sainz e la Mercedes di Lewis Hamilton. Male Sergio Perez, a muro in Q2 e costretto a scattare 13°, mentre per Charles Leclerc, penalizzato per cambio motore, ci sarà la 19esima e penultima casella sognando la rimonta. Domani alle 20.00 la partenza della gara.

Foto: Instagram f1