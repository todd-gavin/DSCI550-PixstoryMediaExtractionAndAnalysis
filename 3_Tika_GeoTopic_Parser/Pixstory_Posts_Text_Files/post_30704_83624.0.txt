Novak Djokovic è stato sconfitto nei quarti di finale del torneo di Dubai dal ceco Jiri Vesely per 6-4 7-6. Risultato davvero sorprendente, soprattutto considerando che il numero 1 al mondo affrontava il numero 123 del ranking mondiale.
Oltre a uscire prematuramente dal tabellone, Djokovic deve anche dire addio al primo posto nella classifica ATP: da lunedì il nuovo leader sarà infatti il russo Daniil Medvedev.
Eliminato dal torneo di Dubai anche l'italiano Jannik Sinner, sconfitto dal polacco Hubert Hurkacz. Le semifinali saranno dunque tra Vesely-Shapovalov e Hurkacz-Rublev.