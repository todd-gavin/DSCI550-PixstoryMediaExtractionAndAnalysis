Colpo importante per il Genoa, chiamato a riconquistare subito la Serie A persa dopo la retrocessione al termine dell'ultima stagione. I rossoblu hanno ingaggiato Massimo Coda, attaccante che è stato capocannoniere della Serie B negli ultimi due anni e protagonista della promozione del Lecce. Il giocatore classe '88 arriva a Genova a titolo definitivo: "Sono molto carico e ho ancora tanta voglia di dimostrare. C’è bisogno di gol? Certo, quelli ci vogliono. Altrimenti non si va da nessuna parte" le sue prime parole arrivato in Liguria.