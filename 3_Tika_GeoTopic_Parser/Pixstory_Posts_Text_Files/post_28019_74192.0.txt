La stagione 2022 del WRC, il Mondiale Rally, è iniziata nel segno dei due campionissimi Sebastien Ogier e Sebastien Loeb, entrambi vicinissimi al comando della classifica del mitico Rally di Monte Carlo. Il campionato, che quest’anno vede il debutto delle nuove WRC ibride, ha però anche vissuto attimi di paura: stamattina, il pilota della Ford Puma, Adrien Fourmaux, è infatti volato giù da una scarpata ribaltandosi ripetutamente nel corso della terza prova speciale. Per fortuna, la cellula di sopravvivenza rinforzata proprio in questa stagione, ha fatto il suo sporco lavoro. E pilota 
e navigatore sono usciti illesi dalla macchina letteralmente distrutta dall’impatto contro le rocce…