Vederlo segnare triplette in Champions League non sembra nemmeno più strano dopo quelle rifilate a Psg e Chalsea. Ma veder sbagliare due rigori in una sola partita a Benzema è qualcosa di incredibile. E’ successo nell’ultima partita di campionato in cui il Real Madrid ha vinto 3-1 in trasferta contro l’Osasuna.

Con i Blancos in vantaggio per 2-1 nella ripresa l’attaccante francese ha sbagliato due penalty nel giro di 6 minuti. Il primo al 52’ con il tiro di Benzema respinto da Sergio Herrera, portiere dell’Osasuna. Il secondo al 58’ nello stesso identico angolino, para ancora una volta Herrera.

A chiudere la partita e rendere meno amari i due rigori falliti da Benzema, ci ha pensato Lucas Vazquez sei minuti dopo il 90’. Per la cronaca, era dal 2006 che nella Liga non venivano sbagliati due rigori in una sola partita: all’epoca capitò a Raul Tamudo del Betis Siviglia.