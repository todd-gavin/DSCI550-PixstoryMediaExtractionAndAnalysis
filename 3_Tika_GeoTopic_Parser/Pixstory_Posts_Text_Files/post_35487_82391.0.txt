Il primo round degli spareggi di Europa League se lo aggiudica il Porto. La Lazio di Maurizio Sarri parte bene e sblocca la gara al 23' con Zaccagni di tacco. Poco dopo palla gol di Milinkovic-Savic sprecata incredibilmente. Al 37' ecco sopraggiungere il pari di testa di Toni Martinez che, nella ripresa, ribalta tutto con un altro gol in area di rigore. Nel secondo tempo giallo a Zaccagni che era diffidato. Salterà dunque il ritorno di giovedì prossimo all'Olimpico.