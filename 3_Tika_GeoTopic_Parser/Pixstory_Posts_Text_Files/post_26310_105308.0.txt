scatto della mostra dedicata a Nino Cerruti (courtesy Cerruti 1881)

L'Ambasciata italiana a Parigi celebra la memoria di Nino Cerruti. In occasione della festa della Repubblica, lo scorso 2 giugno è andata in scena all'interno dell'Hôtel de la Rochefoucauld-Doudeauville una mostra dedicata al Lanificio F.lli Cerruti e alla maison Cerruti 1881, guidata negli ultimi decenni dallo stilista e imprenditore biellese scomparso lo scorso 15 gennaio a 91 anni.

L'ambasciatrice d'Italia in Francia, Teresa Castaldo, ha voluto omaggiare l'heritage made in Italy dello storico brand allestendo un percorso espositivo che ha ricostruito i punti salienti dello stile e del savoir-faire del marchio. L'estetica barocca delle sale della sede dell'Ambasciata si è fusa con lo stile di Nino Cerruti, passando attraverso installazioni industriali che hanno ripercorso lo sviluppo dell'azienda fino ad arrivare alle testimonianze dei collaboratori che hanno accompagnato il creativo nel corso della sua lunga carriera.

https://www.mffashion.com/news/livestage/l-ambasciata-italiana-a-parigi-celebra-nino-cerruti-202206061137333288