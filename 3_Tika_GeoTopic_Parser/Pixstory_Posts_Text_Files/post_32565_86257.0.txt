La Fifa ha comunicato ufficialmente l'esclusione della nazionale della Russia dalle qualificazioni al Mondiale 2022 che si svolgerà a fine anno in Qatar. La Polonia, che doveva affrontare la nazionale russa, è dunque stata avanzata direttamente in finale e affronterà, a giugno, la vincente della sfida tra Svezia e Repubblica Ceca. Rinviata, invece, sempre a giugno, la sfida tra Scozia e Ucraina, a causa della guerra che sta devastando il Paese. Gli altri match si svolgeranno regolarmente: l'Italia affronterà la Macedonia a Palermo il 24 marzo prossimo. Se vincente, il match decisivo per la qualificazione alla FIFA World Cup 2022 sarà disputato il 29 marzo prossimo, in trasferta contro Portogallo o Turchia.