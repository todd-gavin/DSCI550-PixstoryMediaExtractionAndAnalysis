WRC Belgio: la spunta Ott Tanak, Evans staccato di soli 5 secondi

Ott Tanak sembra averci preso gusto. Archiviata la vittoria di due settimane fa in Finlandia, a casa del grande 
rivale Kalle Rovanpera, il forte pilota estone è riuscito a fare suo anche il Rally Belgio, nona prova della 
stagione 2022 del Mondiale WRC. L’alfiere di casa Hyundai ha fatto sua la vittoria finale precedendo di soli 
cinque secondi la Toyota Yaris Rally1 di Elfyn Evans, con la vettura gemella di Esapekka Lappi a chiudere sul 
terzo gradino del podio. Weekend amaro per il leader del campionato Rovanpera, attardato in classifica per 
un incidente al venerdì, ma comunque in grado di limitare i danni portando a casa i punti per la vittoria nella 
power stage finale. Prossimo appuntamento con il Mondiale Rally nella seconda settimana di settembre, 
quando le auto torneranno a sfrecciare sugli sterrati del Rally Acropoli in Grecia.
Foto: Instagram @officialwrc