Al Santiago Bernabeu stasera è stata scritta una pagina storica della Champions League. Il Real Madrid, sotto 0-1 fino al 90' e con un piede e tre quarti fuori dal torneo, ha segnato due gol con Rodrygo in due minuti trascinando la partita ai supplementari, dove, dopo cinque minuti Benzema ha segnato il gol decisivo che trascina i blancos in finale, con il sogno del 14° trofeo. Alla fine Carlo Ancelotti ce la fa, e dopo aver perso 4-3 all'andata, la sua squadra ribalta il Manchester City di Pep Guardiola (in vantaggio con Mahrez al 73') e raggiunge il Liverpool in finale, in quella che è forse la più iconica delle finali, visto che mette di fronte chi ha vinto 13 coppe contro chi ne ha vinte 6 (l'unica finale più "titolata" sarebbe potuta essere con il Milan, che ne ha 7).