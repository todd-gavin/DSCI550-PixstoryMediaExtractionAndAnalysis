La foto di Massimiliano Allegri, immortalato a Monte Carlo di fianco al direttore sportivo del Paris Saint-Germain, Luis Campos, ha fatto il giro del web. La versione ufficiale è quella di un incontro casuale tra i due ma, secondo le indiscrezioni riportate dalla Gazzetta dello Sport, ci sarebbe stato un tentativo in extremis dei parigini di portare l’attuale allenatore della Juventus al Parco dei Principi. Il toscano avrebbe però declinato le lusinghe della squadra che ha vinto la Ligue 1 e sembra intenzionato a restare sulla panchina bianconera per rispettare il contratto da 7 milioni a stagione fino al 2025.

Foto: Instagram juventus