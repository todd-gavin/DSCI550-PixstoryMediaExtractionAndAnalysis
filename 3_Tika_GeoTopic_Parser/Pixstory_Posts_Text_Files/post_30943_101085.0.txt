Nonostante un contratto valido fino al 2023, Arturo Vidal è prossimo a lasciare l'Inter. Il centrocampista cileno lo ha confessato al quotidiano La Tercera: "L'unica cosa che posso dire è che da qui me ne andrò". Un addio condiviso con la società, desiderosa di tagliare il monte ingaggi partendo proprio dal suo e da quello del connazionale Alexis Sanchez. Anche sui social sono arrivati degli indizi a riguardo: Vidal ha postato un sondaggio chiedendo se la sua nuova squadra dovesse essere il Colo Colo, squadra nel quale si è formato ed è cresciuto, o il Flamengo. La soluzione brasiliana è quella che, per pochi voti, è stata preferita dai suoi follower.