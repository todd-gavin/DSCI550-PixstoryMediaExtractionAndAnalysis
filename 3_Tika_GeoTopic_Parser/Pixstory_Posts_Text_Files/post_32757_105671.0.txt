Camila Giorgi supera il primo turno del WTA 250 di Nottingham, primo torneo sull'erba della stagione, e vola agli ottavi di finale. La marchigiana, numero 26 del mondo, ha battuto 6-4 6-3 la britannica Kartal e incontrerà domani un'altra britannica, Harriet Dart. In campo maschile il match di Lorenzo Musetti al primo turno dell'ATP Stoccarda è stato interrotto per pioggia con il georgiano Basilashvili in vantaggio per 7-5 4-2. Niente da fare per Andreas Seppi a Hertoegenbosch, l'altoatesino era stato bravo a superare i turni preliminari ma è stato sconfitto dal francese Mannarino con un doppio 7-6.