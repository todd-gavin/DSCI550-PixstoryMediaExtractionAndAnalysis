La MotoGP si conferma un campionato senza padroni. Dopo tre sessioni di prove libere sul bagnato, le condizioni mutevoli dell’asfalto di Portimao, prima ancora umido e infine asciutto, regalano a Johann Zarco la pole position del GP Portogallo 2022. Il pilota francese del team Ducati Pramac precede la Suzuki di Joan Mir e l’Aprilia di Aleix Espargaró, con Miller, Quartararo e Bezzecchi in seconda fila. Sfortuna per il campione del mondo in carica e anche per Marc Marquez (nono) che si sono visti cancellare i loro migliori tempi a causa delle bandiere gialle. Ancora peggio è andata a Pecco Bagnaia, scivolato nelle fasi iniziali e infortunato alla 
spalla nel tentativo di usare le gomme slick su un tracciato ancora in parte umido. L’italiano partirà 25° e ultimo, ammesso che riesca a prendere il via dopo la botta violenta alla spalla. Spegnimento dei semafori domani alle 14.00, diretta su Sky Sport MotoGP. 

Foto: Instagram motogp