यहीं फर्क है चंडीगढ़- पंचकूला में
पंचकूला में जब भी कोई त्यौहार आता है या किसी बड़े नेता का जन्मदिन होता है तो सड़कों पर बड़े बड़े होर्डिंग और बैनर सज जाते हैं।जो कि नियमों के खिलाफ है।लेकिन समर्थक स्थानीय बड़े नेताओं की तस्वीरें भी होर्डिंग पर लगा देते हैं तो फिर प्रशासन और अधिकारियों की भी हिम्मत नहीं पड़ती की वह होर्डिंग हटाने की कार्रवाई करे।जबकि सड़क पर अाने जाने वाले चालकों की नजर इन  होर्डिंग पर जरूर पड़ती है।चंडीगढ़ से पंचकूला में एंट्री करते हुए यह होर्डिंग और बैनर दिख जाते हैं।जबकि चंडीगढ़ प्रशासन और नगर निगम शहर में लगने वाले इन होर्डिंग और बैनर्स पर काफी सख्त है।चंडीगढ़ की अफसरशाही बड़े से बड़े नेता के भी लगे होर्डिंग हटा देता है।पिछले दिनों नगर निगम ने होर्डिंग और बैनर लगाने वाले ऐसे नेताओं को जुर्मानें के नोटिस भी भेजे थे।ऐसे में जुर्मानें के डर से अब चंडीगढ़ में किसी की भी हिम्मत नहीं पड़ती कि वह शहर की सड़कों पर राजनीतिक होर्डिंग और बैनर लगाए।गपशप करते हुए लोग कहते है कि यहीं फर्क है पंचकूला और चंडीगढ़ में।