Si parla nuovamente di Superlega e della possibilità che la Uefa escluda dalla Champions League Juventus, Real Madrid e Barcellona, i tre club etichettati come “dissidenti”. La punizione è nuovamente possibile poiché il nuovo giudice del tribunale commerciale di Madrid, Sofia Gil, ha emesso un’ordinanza con cui ha rimosso le misure cautelari imposte alla Uefa, restituendo all’organo di governo del calcio europeo il potere di sanzionare i club ribelli.

Da quanto si vocifera però le sanzioni a cui la Uefa starebbe pensando non toccherebbero la prossima stagione calcistica, ma potrebbero riguardare la stagione 2023/24.

Le due squadre spagnole e l’italiana potrebbero essere escluse dalla massima competizione, ma è più probabile che possa essere comminata loro una sanzione pecuniaria (15 milioni di euro a testa) più una percentuale (5%) trattenuta dai premi della Uefa stessa.