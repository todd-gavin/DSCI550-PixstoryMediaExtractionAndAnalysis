La Sampdoria riscatta il suo fantasista Sabiri anche per la prossima stagione. Il trequartista rimarrà dunque in blucerchiato per almeno un altro anno, dopo essere arrivato in prestito dall'Ascoli lo scorso gennaio. Per il giocatore è infatti scattato l'obbligo di riscatto in seguito alla salvezza centrata dalla squadra di Giampaolo. Per lui i blucerchiati spenderanno circa 1 milione di euro. Una cifra irrisoria in rapporto a quanto dimostrato in campo da Sabiri in questi mesi.