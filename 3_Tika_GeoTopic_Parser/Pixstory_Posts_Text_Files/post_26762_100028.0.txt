Doppietta di ospiti speciali al femminile per l’edizione 102 di Pitti Uomo, che vedrà sotto i riflettori la guest designer Grace Wales Bonner e la guest of honour Ann Demeulemeester, dopo il rinvio della sua sfilata lo scorso gennaio, a causa dell'incalzare della pandemia. Ad animare il calendario anche gli special projects dedicati a Soulland e a Sapio e un fitto bouquet di appuntamenti.
Con una sfilata evento in una palazzo storico fiorentino ancora da svelare, la guest designer di origini anglo-giamaicane presenterà in anteprima il 14 giugno la nuova collezione Spring-Summer 2023 del suo brand omonimo, Wales Bonner.  Una collezione che spicca per la visione luxury in grado di fondere heritage europeo e spirito afro-atlantico e che ha fatto breccia presso retailer come matchesfashion.com, Selfridges, Bergdorf Goodman, Dover Street Market International e Boon the Shop.

https://www.fashionmagazine.it/market/special-guest-progetti-inediti-e-highlight-al-salone-pitti-uomo-wales-bonner-e-ann-demeulemeester-ospiti-speciali.-in-pista-anche-sapio-e-soulland-109534