Nella quarta partita della serie al meglio delle 7, l'Olimpia Milano allunga nel quarto quarto e rifila un pesantissimo -15 alla Virtus Bologna davanti a un Forum di Assago ancora una volta esaurito. 22-7 il parziale nella ripresa conclusiva per un punteggio totale di 77-62 per i padroni di casa, che ora sono avanti 3-1 nella serie e avranno la possibilità di giocarsi il primo match point in trasferta alla Segafredo Arena giovedì sera. A trascinare Milano un ottimo Shields con 21 punti a referto e un ruolo da protagonista nel break finale. Bene anche Hall (14) e Grant (11), A Bologna, invece, non basta Shengelia (21 punti).