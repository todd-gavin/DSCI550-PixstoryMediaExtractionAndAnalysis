Il weekend di Silverstone vede la Ferrari tornare al successo, interrompendo un digiuno di vittorie lungo ormai sei gare. Eppure, la sensazione dei tifosi del Cavallino è quella di un primo posto che sa di sconfitta, perché a fare da contraltare alla gioia per il primo centro in carriera di Carlos Sainz c’è la delusione di un Charles Leclerc ancora una volta azzoppato dalla strategia e che, scivolato in pochi giri dal primo al quarto posto, guadagna solo 6 punti sul grande rivale Max Verstappen. Tantissimi i temi del weekend che analizziamo nella puntata numero 13 della quarta stagione di RadioBox, partendo dal terribile incidente al via per poi arrivare all’analisi della discutibile scelta del muretto Ferrari di lasciare il monegasco in pista con gomme hard usate dopo 
l’ingresso della Safety Car. Il video-podcast di MotorBox è in diretta dalle 21.30 sul canale YouTube MotorBox TV

https://www.youtube.com/watch?v=go89cC9hPeA

Foto: Instagram motorboxsport