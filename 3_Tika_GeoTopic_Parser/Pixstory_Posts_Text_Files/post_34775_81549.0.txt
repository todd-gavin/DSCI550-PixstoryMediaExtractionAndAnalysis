Vincenzo Nibali è costretto a fermarsi. Il campione di ciclismo, 37 anni, è risultato positivo al Covid: sta bene, è asintomatico, ma sarà costretto a rinunciare alla Ruta del Sol (Spagna) che prenderà il via il 16 febbraio e durerà fino al 20.

Uno stop forzato che arriva a poche settimane dal debutto alla Vuelta Valenciana dove Nibali si era messo in evidenza nell’ultima tappa con quasi 80 chilometri di fuga. Dopo la Ruta del Sol, a cui come detto dovrà rinunciare, potrebbe correre all’Omloop Het Nieuwsblad (sabato 26 febbraio) per poi passare al prossimo mese, la Tirreno-Adriatico prima della Sanremo.