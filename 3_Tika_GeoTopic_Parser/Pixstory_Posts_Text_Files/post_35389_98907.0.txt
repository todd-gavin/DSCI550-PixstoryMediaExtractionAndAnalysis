Brutte notizie in casa Atalanta in vista della delicata sfida al Picco contro lo Spezia.  Arrivano infatti aggiornamenti in merito alle condizioni di Duván Zapata e Giorgio Scalvini. I due giocatori, come riportato da Sky Sport in questi minuti, non saranno a disposizione di Gasperini per la trasferta in Liguria. Il primo sarà assente a causa di problemi di natura muscolare all'adduttore, mentre il secondo per una contusione rimediata nella zona della coscia. Al contrario dovrebbe invece farcela Josè Luis Palomino, anche lui in forte dubbio fino ad oggi, ma pronto quantomeno per essere convocato.