Ancora una volta, dopo essere stata tra i protagonisti dell’Eurovillage Ogae Spain a Madrid, SENHIT viene chiamata in Spagna per esibirsi al “BARCELONA EUROVISION PARTY”, la prima edizione del nuovo pre-party eurovisivo spagnolo!

La serata si terrà il 26 marzo nella Sala Apolo di Barcellona con tanti iconici ospiti che in questi anni hanno calcato il palco dell’Eurovision Song Contest (bcneurovision.com). 

Artista poliedrica, cantante, attrice e performer, nata a Bologna ma cittadina del mondo, Senhit vanta performance in tutto il mondo e collaborazioni con artisti del calibro di Benny Benassi, Flo Rida e Steve Aoki. Con il brano “Adrenalina”, portato sul palco dell’Eurovision Song Contest 2021 insieme a Flo Rida e con la direzione artistica di Luca Tommassini, in rappresentanza di San Marino, Senhit ha conquistato un pubblico internazionale! Infatti, tra i tanti appuntamenti, si è anche esibita al Capodanno di TVP, la principale televisione polacca che ogni anno porta grandi ospiti sul palco in Piazza a Zakopane per la diretta televisiva che accompagna gli spettatori nel nuovo anno!

“Adrenalina” ha superato 15 milioni di stream ed è entrata in classifica in 22 Paesi.