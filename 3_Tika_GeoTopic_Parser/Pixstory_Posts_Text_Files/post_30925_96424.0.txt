Battaglia anche nella gara Sprint del GP Emilia Romagna tra Max Verstappen e Charles Leclerc. Il pilota della Ferrari ha scavalcato l'olandese al via, mantenendo la prima posizione fino al penultimo dei 21 giri in programma oggi. L'olandese, sfruttando il DRS, Ã¨ riuscito a superarlo dopo un lungo inseguimento, prendendosi gli 8 punti della vittoria e l partenza dalla pole position nel gran premio di domani. Risale dal settimo al terzo posto Sergio Perez con la seconda Red Bull, mentre Carlos Sainz chiude quarto dopo essere partito decimo. Quinto e sesto, e dunque in terza fila domani, Lando Norris e Daniel Ricciardo con la McLaren, mentre Valtteri Bottas e Kevin Magnussen hanno conquistato le ultime due posizioni in zona punti per oggi, giungendo settimo e ottavo. Fuori dai primi 10 le due Mercedes, con George Russell undicesimo e Lewis Hamilton quattordicesimo.