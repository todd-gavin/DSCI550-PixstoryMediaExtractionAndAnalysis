Dopo la buona esperienza a Wimbledon, Jannik Sinner tornerà a giocare a fine mese. L'altoatesino ha comunicato sui social la sua rinuncia al torneo di Amburgo in programma la prossima settimana: "Dopo aver parlato col mio team abbiamo deciso che per me è meglio recuperare ancora un po’ dalla piccola storta alla caviglia che ho subito giocando contro Djokovic". Sinner rientrerà così sulla terra rossa del torneo ATP 250 di Umago, in Croazia, al via dal 25 luglio. Successivamente si sposterà negli Stati Uniti, per cominciare la marcia di avvicinamento agli US Open.