Una gara sofferta per il Milan, che davanti ai 70 mila di San Siro viene fuori nel finale e batte una coriacea Fiorentina, di tutt'altra pasta rispetto a quella vista in campo nel recupero con l'Udinese, per 1-0, grazie a un gol del portoghese Leao. I rossoneri fuggono ora a +5 sull'Inter, in campo dalle 18 sull'ostico campo di Udine. In mattinata la Juventus aveva battuto 2-1 il Venezia con doppietta di capitan Bonucci e gol del provvisorio pareggio dei lagunari con Aramu. I bianconeri si riportano così a -1 dal terzo posto dal Napoli, mentre il Venezia resta inchiodato all'ultimo posto a sei punti dalla zona salvezza, vedendo concretizzarsi lo spettro della serie B. Il Torino, infine, espugna il campo dell'Empoli per 3-1 con tre reti del "Gallo" Belotti e sale al 10° posto in classifica, con l'Empoli 14° e già certo della salvezza.