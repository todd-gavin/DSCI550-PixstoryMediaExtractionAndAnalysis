Filippo Tortu non è ancora in condizione e lo si è visto a Doha dove sui 200 metri è arrivato settimo (ultimo della batteria) con un tempo di 20"41, troppo rispetto a quanto ci si aspettava e nonostante il vento a favore (+2.1). Che non fosse ancora in forma lo aveva già dimostrato a Nairobi sulla distanza dei 100 metri. A Doha però i numeri parlano da soli: tre decimi più lento rispetto al suo personale sul mezzo giro di pista e con quasi sette decimi di ritardo rispetto al vincitore della prova, il campione del mondo Noah Lyles.

L'obiettivo di Tortu ora è quello di tornare più in forma possibile in vista dell'appunatmento di fine maggio a Trieste per il meeting. Lì correrà sui 100 metri.