Il grande colpo tanto atteso è finalmente arrivato. Il Barcellona ha infatti ufficializzato poche ore fa sul proprio sito l’ingaggio di Pierre-Emerick Aubameyang dall’Arsenal. L’attaccante, che aveva deciso di rescindere il contratto con i londinesi, ha firmato con i blaugrana fino al 2025, con un’opzione per concordare un’eventuale partenza nel 2023. Da segnalare invece l’incredibile cifra della clausola di rescissione che è stata fissata alla cifra monstre di 100 milioni di euro. Il calciatore gabonese con la maglia dell’Arsenal ha totalizzato 128 presenze e 68 gol. Sarà lui l’uomo che riuscirà a rilanciare il Barcellona?