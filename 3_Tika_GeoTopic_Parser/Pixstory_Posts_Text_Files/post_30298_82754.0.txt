Anche l'ultima occasione per vincere una medaglia alle Olimpiadi invernali di Pechino 2022 si è chiusa senza un piazzamento a podio per Mikaela Shiffrin.
Gli Stati Uniti hanno infatti terminato al quarto posto il Team Event di sci alpino, perdendo la finale per il bronzo contro la Norvegia.L'oro è andato all'Austria, vincitrice in finale sulla Germania. Poca gloria anche per l'Italia, sconfitta nei quarti proprio dagli Usa.
Commentando l'ultima gara disputata, la Shiffrin ha dichiarato: "Non sono delusa, ho avuto molti momenti deludenti a questi Giochi, ma oggi non è uno di quelli.  Oggi è il mio ricordo preferito".