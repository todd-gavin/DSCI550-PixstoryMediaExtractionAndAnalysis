Spezia-Sassuolo è stata una partita che ha rispettato le previsioni ed è stata ricca di gol. Un pareggio giusto che porta entrambe le compagini a quota 4 punti senza compromettere nulla.

A passare in vantaggio sono stati gli ospiti al 27' con Frattesi, raggiunti però 3 minuti più tardi dal pareggio di Bastoni. Prima dell'intervallo sono i padroni di casa ad andare avanti quando l'arbitro, richiamato al Var, fischia un calcio di rigore contro il Sassuolo per un braccio troppo alzato di Ferrari nei confronti di Hristov. Ha realizzato Nzola.

Il secondo tempo si apre con un Sassuolo più in palla e il pareggio arriva dopo 5 minuti con il primo gol di Pinamonti in neroverde. Nel finale il neoentrato Ekdal rischia di rovinare ulteriormente la prova dei compagni di squadra facendosi ammonire per la seconda volta nel giro di un quarto d'ora e lasciando in dieci lo Spezia.

SPEZIA-SASSUOLO 2-2

RETI: 27’ Frattesi (SAS), 30’ Bastoni (SPE), 49’ pt rig. Nzola (SPE), 50’ Pinamonti (SAS)

SPEZIA (3-5-2): Dragowski; Hristov (46’ Caldara), Kiwior, Nikolaou; Gyasi, Agudelo (66’ Verde), Bourabia (66’ Ekdal), Bastoni, Reca; Strelec (58’ Kovalenko), Nzola. All.: Gotti.

SASSUOLO (4-3-3): Consigli; Toljan, Erlic, Ferrari, Rogerio; Frattesi (68’ Thorstvedt), Lopez, Matheus Henrique; Berardi, Pinamonti (77’ Defrel), Kyriakopoulos (77’ Ceide). All.: Dionisi.