Ora è ufficiale. Cesare Casadei è un giocatore del Chelsea. Il centrocampista classe 2003 vola alla corte dei Blues in cambio di 15 milioni di euro più 5 di bonus. Un totale di 20 milioni di euro, una cifra irrinunciabile per i nerazzurri. Per il giocatore un contratto di sei anni.

Finisce così l'avventura di Casadei con l'Inter, senza nemmeno aver mai esordito in serie A. Inizia invece quella con il Chelsea che, da quanto dichiarato dal capo del settore giovanile, Neil Bath, erano da tempo sulle sue tracce: "Abbiamo seguito Cesare per tanto tempo e siamo felici sia finalmente del Chelsea. Inizialmente sarà a disposizione della nostra squadra Under 21. È uno di quei talenti emergenti che non vediamo l’ora di seguire nel loro sviluppo e che contiamo al più presto di inserire in prima squadra".