Intervistato dalla rivista spagnola AS, Keita Baldé Diao è tornato a parlare del trionfo col suo Senegal in Coppa d’Africa. 

I ‘Leoni della Teranga’, infatti, hanno battuto nei giorni passati l’Egitto in finale ai calci di rigore, regalando così il primo storico successo al Senegal. L’attaccante del Cagliari ha così raccontato i giorni di festa in seguito all’incredibile risultato: “Il presidente del Senegal ha indetto il giorno festivo. Con tutto il rispetto, la Spagna nel 2010 ha vinto il Mondiale e abbiamo fatto esplodere tre petardi e basta. Il giorno dopo se ne parlò sui media, ma dopo tre giorni già dovevi fare attenzione a parlarne. In Senegal, invece, erano tutti per strada. Se ne parlerà per giorni e ogni 7 febbraio sarà festivo per la mia generazione, quella di mio figlio e quella successiva. Lo insegneranno nelle scuole. In Africa il calcio è una religione, una speranza. Siamo un continente povero, ma cerchiamo di fare in modo che quel poco che abbiamo sia goduto da tutti”. 

Crediti foto: profilo twitter Nazionale Senegal