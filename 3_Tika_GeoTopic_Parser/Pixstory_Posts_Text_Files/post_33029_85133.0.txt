A Bratislava nel weekend scenderanno in campo i tennisti di Slovacchia e Italia per il primo turno di Coppa Davis 2022. Non essendoci per problemi fisici Matteo Berrettini e Fabio Fognini, saranno Jannik Sinner e Lorenzo Sonego i due titolari azzurri, che se la vedranno già oggi con, rispettivamente, Norbert Gombos e Alex Molcan. Sabato previsto il match del doppio dalle 15 tra Bolelli-Travaglia e Polasek-Zelenay. Infine le altre due sfide tra singolaristi, incrociati, seguiranno l'epilogo del doppio. Oltre a Italia-Slovacchia, altri 12 incontri saranno in programa tra venerdì e sabato per definire le 16 squadre finaliste, tra cui già figurano Croazia, Gran Bretagna e Serbia, ma non c'è più la Russia, estromessa dal torneo per i recenti fatti in Ucraina.