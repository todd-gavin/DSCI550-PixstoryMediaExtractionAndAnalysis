L’Inter di Simone Inzaghi continua a correre veloce. Dopo il passaggio del turno in Coppa Italia contro l’Empoli, a San Siro i nerazzurri hanno piegato le resistenze del Venezia di Paolo Zanetti (sostituito in panchina, a causa Covid, dal vice Bertolini). E dire che le cose non si erano messe benissimo per i meneghini, andati in svantaggio al 19° con il gol di Thomas Henry. Pareggio al 40° con Nicolò Barella, con i padroni di casa poi passati incapaci di sbloccare il match nella ripresa. Fino al 90°, quando in gol è andato Edin Dzeko, autore quindi di una rete pesantissima che regala i tre punti ai nerazzurri, che tornano a +5 sul Milan, impegnato in casa nel difficile match contro la Juventus. Nell’altra partita del sabato di Serie A, la Lazio ha invece pareggiato per 0 a 0 contro l’Atalanta all’Olimpico di Roma.