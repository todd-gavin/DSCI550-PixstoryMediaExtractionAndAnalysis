Sarà l’Egitto a sfidare nella finalissima della massima competizione africana il Senegal, già qualificatosi dopo aver battuto il Burkina Faso in semifinale, dopo aver battuto il Camerun ai calci di rigore. La partita è stata estenuante e contro i pronostici perché il Camerun aveva tutte le carte in regola per approdare alla fase finale della competizione. Decisive le due parate di Gabaski durante i tiri dagli undici metri. Il Camerun aveva inoltre sfiorato il gol in ben due occasioni durante i tempi regolamentari colpendo l’incrocio in entrambe le occasioni. Domenica 6 febbraio si disputerà dunque la finalissima con il Senegal.