Dopo aver saltato il meeting di Nairobi, che lo avrebbe visto tornare a correre i 100 metri piani, per un virus gastrointestinale, Marcell Jacobs dovrebbe tornare a gareggiare sulla distanza in cui ha vinto l’oro a Tokyo tra pochi giorni. Ad annunciare la sua presenza al Memorial Ottolia di Savona è la Federatletica che ha informato anche del cambio di distanza su cui correrà Jacobs: inizialmente doveva cimentarsi sui 200 metri, invece affronterà i 100 metri.