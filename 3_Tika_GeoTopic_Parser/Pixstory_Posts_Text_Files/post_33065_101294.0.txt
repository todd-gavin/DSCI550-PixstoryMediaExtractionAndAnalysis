Lucia Bronzetti e Martina Trevisan hanno raggiunto le semifinali del torneo marocchino WTA 250 di Rabat. Purtroppo il tabellone le farà incontrare, il che vuol dire che un'italiana sarà sicuramente nella finale di sabato, ma che una delle due sarà comunque eliminata. Lucia Bronzetti ha superato la numero 3 del tabellone, la spagnola Nuria Parrizas-Diaz, per 6-1 3-6 7-6, trionfando dopo un match combattutissimo al tie break del terzo. Martina Trevisan ha eliminato anche lei un'atleta quotata, l'olandese Arantxa Rus, per 7-6 6-3. Ora il cammino delle due azzurri si incrocia, e chi vincerà domani se la vedrà in finale contro la vincente del match che metterà di fronte la statunitense Claire Liu e l'ungherese Anna Bondar.