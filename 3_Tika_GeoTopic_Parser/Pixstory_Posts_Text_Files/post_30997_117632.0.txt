Paulo Dybala è ufficialmente un calciatore della Roma. L'argentino ha firmato il contratto valido fino al 2025 con la società giallorossa e pronunciato le prime parole da romanista: "I giorni che mi hanno portato a questa firma sono stati un insieme di tante emozioni. La determinazione e la rapidità con cui la Roma ha dimostrato di volermi ha fatto la differenza. Arrivo in una squadra in crescita, con una società che continua a mettere basi sempre più solide per il futuro e un allenatore come Mourinho, con cui è un privilegio poter lavorare. Da avversario ho ammirato l’atmosfera che creano i tifosi giallorossi, non vedo l’ora di poterli salutare con la maglia della Roma addosso". Quest'oggi Dybala ha già partecipato al suo primo allenamento con i nuovi compagni di squadra.