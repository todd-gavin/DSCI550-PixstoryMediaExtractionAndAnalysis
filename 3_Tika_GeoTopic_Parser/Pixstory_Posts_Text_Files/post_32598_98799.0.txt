Carlos Alcaraz continua la sua irresistibile ascesa verso l'apice del tennis mondiale, a soli 19 anni appena compiuti. Il giovanissimo spagnolo supera in tre set la leggenda Rafael Nadal e lo estremette dal master di casa, arrivando in semifinale e conquistando virtualmente la 6° posizione nel ranking ATP (grazie al sorpasso sull'infortunato Matteo Berrettini). Domani, per il talento iberico, lo scoglio più duro: Novak Djokovic, che ha superato il polacco Hurkacz con un perentorio 6-3 6-4. L'altra semifinale sarà tra il greco Tsitsipas (6-3 2-6 6-4 al termine di un match tiratissimo con il russo Rublev) e il tedesco Alex Zverev, che elimina in due set (6-3 7-5) il canadese Felix Auger-Aliassime.