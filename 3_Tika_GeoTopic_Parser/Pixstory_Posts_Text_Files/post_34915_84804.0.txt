Roger Federer ha giocato la sua ultima partita nella scorsa edizione del torneo di Wimbledon quando perse malamente contro Hubi Hurkacz (6-3, 7-6, 6-0). La speranza è quella di rivederlo nuovamente sul rettangolo al prossimo Wimbledon, ma a frenare le speranze è Severin Luthi, capitano della nazionale svizzera e grande amico di Federer: "Non vedo come Federer possa giocare a Wimbledon quest’anno", ha detto in un'intervista al quotidiano Tages Anzeiger, "Federer sta lavorando attivamente, cerca di fare sempre di più rinforzando il tono muscolare non solo di gamba e ginocchio, ma di tutto il corpo. La cosa più importante per lui è tornare gradualmente in campo, ma ora come ora non riesco a immaginare di vederlo giocare a Wimbledon. Anche se non posso dire che sia impossibile".