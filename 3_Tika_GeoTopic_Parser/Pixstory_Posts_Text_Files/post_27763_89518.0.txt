A pochissimi giorni dall’emozionante GP Bahrain, vinto dalla Ferrari F1-75 di Charles Leclerc, seguito a ruota dal compagno di squadra Carlos Sainz e dalla Mercedes di Lewis Hamilton, la Formula 1 torna in pista per il secondo appuntamento del Mondiale 2022. A ospitare il circus è, per la seconda volta nella storia, l’Arabia Saudita sul circuito cittadino di Jeddah, già teatro la scorsa stagione della penultima (e ricca di polemiche) sfida iridata tra Hamilton e Verstappen. Le prime libere saranno in scena alle 15.00 di venerdì 25 marzo, con 
le PL2 alle 18.00. Le libere 3 saranno in scena alle 15.00 di sabato, con le qualifiche subito alle 18.00. Orario parzialmente diverso, invece, per la gara: lo spegnimento dei semafori, sempre in notturna, sarà alle 19.00 italiane (ma occhio al passaggio all’ora legale proprio nella notte tra sabato e domenica).

Foto: Instagram motorboxsport