Per la collezione donna FW 22/23 Jeremy Scott, direttore artistico di Moschino, riprende gli archivi dal 1989 al 1990, quando Franco Moschino introdusse spille a forme di posate e manopole di rubinetto come elementi del suo prêt-à-porter.

In linea con il suo modus operandi, Scott immagina come filo conduttore della collezione una casa sia da abitare che da indossare, ben arredata, che sarebbe piaciuta anche al fondatore, perché simboleggia la raffinatezza ma con i tocchi surreali che sono sempre stati i cavalli di battaglia di Moschino.

All’interno di questi spazi eleganti, sulle note di un valzer, si muovono donne vestite all'insegna di un sottile equilibrio tra piacere e provocazione.