Giornata positiva per i colori italiani all'Open di Francia. Nel terzo turno Jannik Sinner fatica con Mackanzie McDonald solo nel secondo set, in cui è costretto a far entrare il fisioterapista, ma rimonta uno svantaggio di 2-5 vincendolo alla fine al tie break in 88 minuti. Il risultato finale è 6-3 7-6 6-3 per l'italiano che ora negli ottavi affronterà il numero 7 del tabellone, il russo Andrey Rublev (6-4 3-6 6-2 7-6 sul cileno Garin). Si qualificano agli ottavi anche Medvedev, Tsitsipas, Hurkacz, Cilic e la giovane promessa danese Rune. Non ce la fa invece Lorenzo Sonego, che perde al quinto set con il numero 8 del tabellone, il norvegese Ruud 6-2 6-7 1-6 6-4 6-3. Domani iniziano gli ottavi con i match Djokovic-Schwartzman, Zverev-Zapata Miralles, Auger Aliassime-Nadal e Khachanov-Alcaraz. In campo femminile Camila Giorgi ribalta la numero 7 del torneo, la bielorussa Sabalenka, e si qualifica per gli ottavi di finale vincendo 4-6 6-1 6-0. La sua avversaria negli ottavi sarà ora la russa Kasatkina. Nessun problema anche per la numero 1 del mondo, la polacca Iga Swiatek, che batte la montenegrino Kovinic 6-3 7-5 e resta l'unica top 15 in corsa oltre all'americana Jessica Pegula. La numero 3 spagnola, Paola Badosa, si è infatti ritirata per infortunio mentre stava perdendo 6-3 2-1 con la russa Kudermetova. Domani negli ottavi ci saranno i match Fernandez- Ansimova, Mertens-Gauff, Teichmann-Stephens e, soprattutto, quello tra la nostra Martina Trevisan e la bielorussa Sasnovic.