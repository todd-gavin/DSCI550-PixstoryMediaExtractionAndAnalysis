बुंदेलखंड में गर्मियों में पानी की किल्लत बहुत बढ़ जाती है. लोगों को सारा दिन काम धाम छोड़कर पानी के लिए इधर-उधर भटकना पड़ता है. यहां के बसिंदो को दिन में पानी न मिला तो रात रात भर जाग कर पानी भरते हैं.
 
बन्धोइन गांव की रूपा बताती है कि "मेरे गांव में पांच हैंडपम्प लगें हैं पर पानी किसी में नहीं आता हम एक किलोमीटर चल कर नदी का पानी भरने जाते हैं और कपड़े भी वहीं धोते हैं. हमारे घर में लगभग पचास लीटर पानी लग जाता है भरते भरते थक जाते हैं. और बाकी काम भी टाइम से नहीं हो पाते हैं." 

लोढ़वारा गांव की सीमा बताती है कि "मेरे मुहल्ले का हैंडपम्प बिगडा़ है तो आधा किलोमीटर कालोनी से पानी भरने जाती है.उनके यहाँ भी लगभग तीस चालिस लीटर पानी लगता है  सारा दिन पानी भरते ही बीत जाता है. अगर समय से खाना ना बनाया तो पति और बच्चे कहते हैं की करती क्या रहती है."