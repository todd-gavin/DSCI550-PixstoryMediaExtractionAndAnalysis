Per Alcaraz ormai è diventato un incubo affrontare un italiano in finale. Una settimana fa ad Amburgo aveva perso contro Musetti, ieri è stato sconfitto da Jannik Sinner a Umago, in Svizzera. Un match incredibile, che ha visto il tennista altoatesino perdere il primo set al tie break, ma conquistare il resto della partita dominando in lungo e in largo: 6-1 6-1 il risultato degli ultimi due set. Il match è durato 2 ore e 26 minuti.

Sinner vince così il suo sesto titolo, il primo in carriera su terra rossa. I precedenti erano stati tutti su cemento: Sofia Open (2020 e 2021), Great Ocean Road Open, Melbourne (2021), Citi Open, Washington (2021), European Open, Anversa (2021).

"Già dal primo turno ho sentito tantissimo tifo da parte dei tifosi italiani", ha detto Sinner, "credo che abbiamo vinto tutti insieme, quindi grazie mille a tutti".

E' la prima volta anche che il tennista azzurro batte un Top-5.