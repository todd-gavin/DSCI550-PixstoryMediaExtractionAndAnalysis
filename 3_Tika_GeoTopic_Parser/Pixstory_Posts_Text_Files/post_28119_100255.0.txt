Si è chiusa a Magny Cours la prima manche del GT World Challenge Europe, di scena in questo weekend con il format sprint. A trionfare è stata l’Audi R8 LMS GT3 del team WRT guidata da Dries Vanthoor e Charles Weerts, seguita dalla Mercedes AMG GT3 di Raffaele Marciello e Timur Boguslavskiy. Male è andata all’altra coppia del team WRT, quella capitanata da Valentino Rossi affiancato da Frederic Vervisch: il supercampione della MotoGP è stato protagonista di un incidente in qualifica ed è dovuto partire dalla 22esima casella. Discreta, però, la rimonta in gara: i due hanno finito 15esimi. Domani pomeriggio la manche 2, anticipata ovviamente dal secondo turno di qualifiche. 

Foto: Instagram follow_wrt