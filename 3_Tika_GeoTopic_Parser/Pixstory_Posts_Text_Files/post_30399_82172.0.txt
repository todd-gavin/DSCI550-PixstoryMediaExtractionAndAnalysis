Il match tra Paris Saint Germain e Real Madrid, valido per gli ottavi di Champions League e terminato 1-0 per i francesi, ha visto tra i suoi migliori protagonisti l'italiano Marco Verratti.
La prestazione del centrocampista della nazionale ha esaltato il suo compagno di squadra Neymar che nel post partita ne ha elogiato le qualità: "Già sapevo che Verratti fosse un giocatore eccellente, ma non mi rendevo conto che fosse così spettacolare. È un genio. È uno dei migliori centrocampisti con cui io abbia giocato, insieme a Xavi e Iniesta".
Tra i numeri che meglio evidenziano la prestazione di Verratti c'è quello relativo ai passaggi completati, ben il 92% di quelli effettuati.