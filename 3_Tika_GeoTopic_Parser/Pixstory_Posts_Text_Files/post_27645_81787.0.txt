Era l’atleta azzurra più attesa. E non ha tradito neanche questa volta: a soli 23 giorni dall’infortunio al ginocchio che l’ha costretta ad arrivare all’appuntamento di Pechino in condizioni fisiche precarie, Sofia Goggia ha comunque portato a casa una medaglia sorprendente. Nella prova di discesa libera, la forte sciatrice bergamasca ha infatti centrato un argento che è già storia, staccata per soli 16 centesimi dalla svizzera Corinne Suter. A completare la festa ci ha pensato Nadia Delago, che ottiene un bronzo che regala all’Italia un’inedita doppietta sul podio della discesa femminile di Pechino 2022. La delegazione azzurra sale così a quota 13 podi (2 ori, 6 argenti e 5 bronzi) che valgono per l’undicesima posizione provvisoria nel medagliere. 

Foto: Instagram iamsofiagoggia