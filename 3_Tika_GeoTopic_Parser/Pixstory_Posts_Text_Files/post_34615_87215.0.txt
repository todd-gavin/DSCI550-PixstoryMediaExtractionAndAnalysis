Il macroscopico errore commesso in Torino-Inter dall'arbitro Guida costerà caro sia a lui che a Massa, l'arbitro internazionale addetto al Var. Non c'è una valida spiegazione alla mancata concessione del calcio di rigore ai granata per fallo di Ranocchia su Belotti nel primo tempo.

Secondo quanto ipotizzato da La Gazzetta dello Sport potrebbero essere entrambi puniti con 3-4 giornate di stop. L'arbitro Guida è colpevole di non aver visto un fallo molto evidente e con una visuale ottimale che gli doveva permettere di vedere il tocco del difensore sul capitano del Torino. Il Var a sua volta è colpevole di non aver richiamato l'arbitro al monitor visto che le immagini visionate erano molte chiare. Non avendolo richiamato, l'arbitro non si è accorto dell'errore, ma evidentemente è stato giudicato troppo grossolano da esentarlo da colpe.