L'infortunio al mignolo della mano destra (un edema) e il conseguente intervento, costringerà Matteo Berrettini a un lungo stop che lo porterà a perdere, quasi sicuramente, la top ten. Il numero uno italiano ha annunciato sui social che salterà Monte Carlo, Madrid e Roma, cercando di tornare in campo in tempo per il Roland Garros. Nel frattempo a Marrakech oggi non ha giocato Musetti che scenderà in campo per il suo quarto di finale contro Djere domani. Si è però completato il quadro dei quarti di finale con il match tra Molcan e Van de Zandschulp che decreterà l'eventuale avversario di Musetti in semifinale, e i due match Coria-Gasquet e Carballes Baena-Goffin dall'altro lato del tabellone.