कौन इकट्ठा करता हैं पैसे 
फेस्टिवल सीजन के कारण इस समय शहर में अतिक्रमण बढ़ गया है।ऐसे में मिलीभगत का भी खेल तेज हो गया है।अतिक्रमण हटाओ दस्ते का एक आफिश्यल व्हाट्सअप ग्रुप बना हुआ है।जिसमे सभी फिल्ड के सब इंस्पेक्टर और आला अधिकारी भी जुड़े हुए हैं।हाल ही में एक सब इंस्पेक्टर ने एक मैसेज डाल दिया कि उनके एरिया में पैसे इकट्ठे होते हैं।यह मैसेज ग्रुप में फलैश होने से सभी हक्के बक्के रह गए कि यह क्या हो गया।जिस पर सीनियर अधिकारी ने अग्रेजी शब्दों में पूछा कि कौन इकट्ठा करता है।जब सामने से कोई जवाब नहीं आया तो अधिकारी इस मामले में जांच के आदेश दे दिए।असल में इस एरिया में वेंडर्स और अतिक्रमण करने वालों की लाबी हावी है।डयूटी खत्म होने के बाद अवैध कब्जे लग जाते हैं।सब इंस्पेक्टर के बारे में कहा जाता है कि वह सख्ती से कार्रवाई करती है और किसी की भी सिफारिश नहीं मानती है।सिफारिश न मानने पर कई पार्षद और व्यापारी नेता भी परेशान है।लेकिन गपशप करते हुए दसरे कर्मचारी इसे स्टंट बता रहे हैं।अन्य कर्मचारियों ने अधिकारियों को बताया कि यह सब इंस्पेक्टर अपना एरिया बदलवाना चाहती है इसलिए ऐसा आरोप लगाया है।