La Fiorentina torna in Europa dopo 5 anni di assenza e vince al Franchi contro i temibili olandesi del Twente per 2-1 la gara di andata dei playoff di Conference League, la giovane coppa vinta lo scorsoa anno dalla Roma. L'unica macchia della serata per i viola è rappresentato dal gol preso al 64' da Cerny, che non conterà doppio al ritorno, non esistendo più la regola del gol in trasferta, ma che obbliga i toscani a non perdere la prossima settimana in Olanda. La vittoria della Fiorentina è maturata nel primo tempo con le reti di Gonzalez dopo 2 minuti e di Cabral a 31'. Negli altri match da registrare il primo gol con il West Ham per l'azzurro Scamacca nel 3-1 dei britannici al Viborg, il successo 4-2 del Villareal contro i croati dell'Hajduk Spalato e la sconfitta dei francesi del Nizza contro gli israeliani del Maccabi Tel Aviv per 1-0. Sconfitti anche i tedeschi del Colnia per 2-1 in casa dagli ungheresi del MOL Fehervar.