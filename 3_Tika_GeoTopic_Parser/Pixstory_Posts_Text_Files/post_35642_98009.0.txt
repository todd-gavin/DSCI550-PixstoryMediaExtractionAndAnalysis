Clamoroso terremoto in casa AIA dopo il terribile errore durante Spezia-Lazio. Il gol di Acerbi che è valso il 3-4 finale è infatti viziato da una posizione di fuorigioco e nessuno è intervenuto per annullarlo. Ecco dunque la decisione irrevocabile della sospensione di Luca Pairetto e Luigi Nasca, direttore di gara e addetto al Var di Spezia-Lazio. Il gruppo arbitrale sarà dunque fermato fino al termine della stagione per quello che è ritenuto un errore gravissimo. L'arbitro non avrebbe aspettato la verifica al video dell'allineamento del difensore laziale e il Var non lo ha fermato.