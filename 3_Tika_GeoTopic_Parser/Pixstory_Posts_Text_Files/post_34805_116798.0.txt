Josè Mourinho sui social ha svelato il tatuaggio che si è fatto negli ultimi giorni. Lo ha fatto "trascinato dalla gioia del popolo romano", ha detto, e pensando a qualcosa di speciale che avrebbe onorato tutti i club in cui ha vinto qualcosa di importante. E così ha deciso di farsi tatuare le tre Coppe Europee - Champions League, Europa League e Conference League - con all'interno i colori dei club con cui le ha vinte da allenatore. Porto, Inter, Manchester United e Roma per un totale di cinque trofei vinti a livello continentale. 

"Questo è il mio tatuaggio", ha scritto l'allenatore portoghese, "La gioia del popolo romano mi ha portato a farlo. Poi ho pensato a qualcosa di speciale, qualcosa che avrebbe onorato tutti i club dove ho vinto le competizioni europee. Allo stesso tempo, volevo un tatuaggio unico, uno che, finora, sono l’unico che può averlo… Alberto mi ha mostrato alcune proposte, ho solo cambiato qualche dettaglio".