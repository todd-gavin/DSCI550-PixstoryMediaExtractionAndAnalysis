L'Italia femminile dello sci alpino chiude nel migliore dei modi una stagione ricca di soddisfazioni: Federica Brignone ha vinto lo slalom gigante delle finali in corso a Courchevel, precedendo l'altra azzurra Marta Bassino.
Una doppietta completata nella seconda manche, dopo che nella prima il miglior tempo era stato di Mikaela Shiffrin. Il podio è completato da Petra Vlhova, mente Tessa Worley giungendo quarta ha conquistato la Coppa di Specialità.
Per la Brignone è il ritorno al successo in gigante dopo oltre due anni, un risultato che le permette di chiudere in terza posizione nella classifica generale. Con quello di oggi sono 20 le sue vittorie in Coppa del Mondo, prima tra le italiane davanti a Sofia Goggia ferma a 17. 
Si chiude cosìuna stagione da record per le azzurre, capaci di ottenere ben 11 vittorie: 6 Goggia, 4 Brignone e 1 Elena Curtoni.