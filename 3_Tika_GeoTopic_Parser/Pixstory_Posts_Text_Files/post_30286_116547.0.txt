Si chiama Theodore, è nato lo scorso 1° luglio, ed è il figlio di Maria Sharapova e dell'imprenditore Alexander Gilkes. L'ex numero 1 del ranking WTA aveva annunciato la maternità suoi social e sempre tramite le piattaforme digitali ha presentato il neonato, due settimane dopo averlo messo alla luce: " Il regalo più bello, impegnativo e gratificante che la nostra piccola famiglia potesse desiderare". La russa ha vinto 5 titoli dello Slam, per 3 volte è stata la regina degli Internazionali di Roma e si è ritirata dall'agonismo a febbraio 2020. Gilkes è invece un imprenditore britannico, suo compagno dal 2018.