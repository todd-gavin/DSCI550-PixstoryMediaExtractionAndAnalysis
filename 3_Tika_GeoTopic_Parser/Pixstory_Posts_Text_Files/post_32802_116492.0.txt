Mads Pedersen vince al termine di una lunga fuga la 13° tappa del giro da Le Bourg d'Oisans a Saint Etienne. Il ciclista danese è stato a lungo in fuga anche con Filippo Ganna, ma il gruppo dei sei fuggitivi si è fratturato in due a 15km dal termine, con Pedersen che ha battuto allo sprint il britannico Wright e il canadese Houle. Sesto Ganna, rimasto nel secondo gruppetto e che non fa neanche lo sprint con Kung e Jorgenson. Nei dieci anche Mozzato (nono) e Pasqualon (decimo). I big sono rimasti nel gruppo, regolato da Van Aert (7°) e dunque la classifica resta immutata con il danese Vingegaard in maglia gialla con 2'22" sullo sloveno Pogacar e 2'26" sul britannico Thomas.