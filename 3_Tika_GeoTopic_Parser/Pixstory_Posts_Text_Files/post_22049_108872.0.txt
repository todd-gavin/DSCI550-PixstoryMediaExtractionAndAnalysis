https://bengali.nenow.in/assam/shristi-cultural-group-successfully-organises-two-day-dance-workshop
বর্তমানে সোশ্যাল মিডিয়ার যুগে সকলেই কম বেশি পরিমাণে মানসিকভাবে বিধ্বস্ত। দৈনন্দিন কাজ কর্ম, সংসার চালানো, পরিবারের লোকজনের মুখে ভাত তুলে দেওয়া, শরীর স্বাস্থ্য সমস্ত কিছুর মধ্যে তালমেল রাখতে গিয়ে ডিপ্ৰেশনে চলে যাচ্ছেন অনেকেই। সেই ডিপ্ৰেশন থেকে মুক্তি পেতে দৈনন্দিন কাজকর্মের ব্যস্ততার মধ্যেও গত কয় মাস ধরে গুয়াহাটিতে কলা সাংস্কৃতির চর্চা করে যাচ্ছে মেয়েদের গঠিত সাংস্কৃতিক চর্চা গোষ্ঠী সৃষ্টি অর্গানাইজেশন। তারই অন্যতম সংযোজন ছিল রবীন্দ্ৰ নৃত্য এবং মনিপুরী নৃত্যের কর্মশালা। গত শনি এবং রবিবার অর্থাৎ ১৮ এবং ১৯ জুন নবগঠিত এই গোষ্ঠী সদস্যরা মহানগরে নাচের এই কর্মশালাটি অনুষ্ঠিত করেছেন। পশ্চিমবঙ্গের বিশ্বভারতী এবং শান্তিনিকেতন থেকে পিএইচ ডি স্কলার ডিগ্ৰি নেওয়া নৃত্যশিল্পী তন্ময় পাল দুদিনের কর্মশালায় অংশগ্ৰহণকারীদের নাচের প্ৰাথমিক নীতি নিয়মগুলি সম্পর্কে সম্যক ধারনা এবং অনুশীলন দিয়েছেন।  