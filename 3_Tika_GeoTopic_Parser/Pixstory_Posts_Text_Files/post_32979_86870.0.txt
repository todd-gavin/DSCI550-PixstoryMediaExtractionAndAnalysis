La terza e ultima giornata di test di Formula 1 in Bahrain si è chiusa con la prova di forza della Red Bull di Max Verstappen, che ha ottenuto il miglior tempo del weekend in 1:31.720. Il campione del mondo olandese ha girato con gomma C5, rifilando 7 decimi a Charles Leclerc e quasi un secondo a Fernando Alonso. La Mercedes di George Russell è giunta quarta a un secondo, poi la Alfa Romeo di Bottas. Le basse temperature della sera, poi, hanno propiziato l'inserimento al secondo posto di Mick Schumacher, a 4 decimi da Verstappen. La prestazione è falsata dal fatto che il figlio di Michael (così come ieri Magnussen) è stato il solo a girare per due ore extra per via del tempo perso giovedì dalla Haas, che è stato fatto recuperare alla scuderia americana nelle giornate di ieri e oggi. E nelle più vantaggiose e fresche condizioni serali è ben più facile ottenere il massimo dal motore e dai pneumatici.