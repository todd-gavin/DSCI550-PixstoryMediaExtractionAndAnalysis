Nel corso della conferenza stampa odierna, il general manager della Roma, Tiago Pinto, ha risposto in maniera eloquente alla domanda di un cronista che gli chiedeva se potesse garantire la permanenza del gioiellino Niccolò Zaniolo in squadra anche il prossimo anno. "Non posso garantirlo io, né nessuno" le parole del dirigente portoghese che hanno scatenato le veementi reazioni dei tifosi. Il popolo romanista vorrebbe che il loro nuovo idolo restasse a lungo con la casacca giallorossa. Dopo un esordio di carriera con sprazzi da campione vero, il giovane attaccante italiano ha attraversato un doppio calvario per gli infortuni a entrambe le ginocchia, e solo quest'anno ha potuto riprendere la sua crescita senza grossi intoppi. Le bellissime prestazioni di Zaniolo nelle ultime gare avevano rincuorato sul fatto che la via del recupero fosse ormai quasi del tutto terminata, ma le parole del manager Pinto fanno sprofondare nuovamente tutta la tifoseria nella paura: una vera e proprio doccia fredda