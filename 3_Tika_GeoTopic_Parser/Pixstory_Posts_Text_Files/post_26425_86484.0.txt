Les Copains, storico marchio italiano dallo stile francese, fondata a Bologna negli anni 50 fallisce.
La società che la possiede, Super, è stata dichiarata fallita dal Tribunale di Bologna.
La decisione dei giudici era quasi scontata, visto che anche i legali della new-co emiliana guidata dalla famiglia Zambelli non si erano opposti alla richiesta di fallimento avanzata dai lavoratori, quasi tutte donne, senza stipendio da tre mesi.
La società Super aveva acquisito Les Copains nel 2019 con l’intenzione di rilanciare il marchio, ma le conseguenze del Covid e delle chiusure hanno portato alla liquidazione dell’azienda.