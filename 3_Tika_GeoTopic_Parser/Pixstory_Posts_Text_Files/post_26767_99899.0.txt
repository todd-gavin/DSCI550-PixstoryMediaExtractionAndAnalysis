Trent’anni fa, quando gli influencer e i social non esistevano ancora, il gap tra moda e nuove generazioni era ancora più complesso da colmare. Oltre alla musica e al cinema, il fumetto, soprattutto quello giapponese, è stato un vero e proprio vaso di Pandora traboccante di informazioni sui trend più in voga del momento. Nonostante il suo pluriennale ritiro dalla scena del fumetto orientale, Ai Yazawa rimane uno dei nomi più celebri del mondo anime e manga. Sfogliando le pagine dei suoi albi, ci si rende subito conto che i suoi non sono dei classici shōjo (manga per ragazzine) come “Sailor Moon” o “Card Captor Sakura”: le tematiche affrontate sono più mature e profonde, non c’è spazio per la magia ed i suoi personaggi sono dei giovani adulti alle prese con problematiche complesse. Ma il vero motivo del suo successo, che ancora oggi affascina le nuove generazioni, è la sua lunga liaison con il mondo fashion, ed in particolar modo con Vivienne Westwood.  

https://www.nssmag.com/it/lifestyle/29795/ai-yazawa-manga-anime-moda