“Dallo scoppio dell’emergenza Covid il numero di morti causato dal virus è stato 4 volte superiore nei paesi a basso-medio reddito, rispetto ai paesi ricchi”. Lo denuncia il rapporto "La pandemia dell’avidità", pubblicato da Oxfam, membro con Emergency della People’s Vaccine Alliance, a 2 anni esatti dalla dichiarazione di inizio pandemia da parte dell’Organizzazione Mondiale della Sanità.

Tragico il bilancio stilato nel dossier, che descrive una pandemia ben lungi dall’essere finita, e che sta impattando in modo insostenibile soprattutto nei paesi poveri, dove le persone non vaccinate sono ancora il 93%. 

Considerando le morti in eccesso, rispetto al periodo pre-pandemico, la stima infatti è che a livello globale le vittime siano state 19,6 milioni, ossia quattro volte di più rispetto alle cifre ufficiali. Usando gli stessi parametri per ogni persona che ha perso la vita per il Covid19 in un paese ad alto reddito, il rapporto calcola che ne siamo decedute 4 nei paesi a reddito basso o medio-basso, con la sola variante Omicron responsabile di aver già causato 3 milioni di vittime dalla sua comparsa.