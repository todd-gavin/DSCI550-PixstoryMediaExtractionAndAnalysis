Per la tredicesima volta consecutiva Nole Djokovic giocherà la seconda settimana del Roland Garros, dopo la vittoria nel terzo turno contro Aljaz Bedene con un agevole 6-3 6-3 6-2 in un'ora e 45 minuti. Agli ottavi il serbo affronterà Diego Schwartzman contro cui ha già vinto sei volte e perso zero. L'argentino ha travolto Grigor Dimitrov con il punteggio di 6-3 6-1 6-2.

Contro Bedene non c'è stata partita. Il controllo lo ha avuto sempre e ben saldo Djokovic che ha concesso in tutto il match una sola palla break. L'avversario invece ne ha concesse molte nel primo set che si conclude 6-3. Stesso punteggio del secondo set in cui però Novak ha solo due occasioni per strappare il turno in battuta al numero 195 della classifica Atp, ma le sfrutta entrambe.

Senza storia il terzo set dove Djokovic, primo a battere, rischia subito di concedere il break ma alla fine lo salva. Da lì non ha più sbagliato praticamente nulla chiudendo sul 6-1.