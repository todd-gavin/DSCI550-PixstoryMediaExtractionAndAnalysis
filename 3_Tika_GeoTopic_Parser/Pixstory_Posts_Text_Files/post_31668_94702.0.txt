«Non vi aspettate il solito Catalano», avverte Elena Masuelli su "tuttolibri". «Quello delle situazioni surreali per raccontare la realtà, dei versi che strappano sorrisi quando non vere risate, degli amichetti immaginari. Qui la vita è quella vera». A due terzi del cammin della sua vita, Guido Catalano porta in libreria Amare male, un romanzo con dentro un gatto, un podcast e pessimi consigli d'amore. Con una scrittura leggera e dissacrante, tra memoir e critica sociale, diaristica estrema e surrealismo spinto, lo scrittore-poeta commuove e diverte, mostrando ai lettori come l’ironia aiuti a superare anche i momenti più tempestosi. 