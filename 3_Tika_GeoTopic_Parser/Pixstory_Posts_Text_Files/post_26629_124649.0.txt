Dior amplia i suoi orizzonti reatil e fa il suo debutto a Oslo. La maison francese nell'orbita di Lvmh ha inaugurato la sua prima boutique scandinava nel cuore della capitale norvegese. Il nuovo spazio di vendita ospiterà le collezioni prêt-à-porter uomo disegnate da Kim Jones e quelle donna firmate Maria Grazia Chiuri.
Sviluppato su due livelli, il negozio unisce la tradizione artigianale e il savoir-fare della casa di moda con l'innovazione tessile. Infatti, lo store è stato inaugurato esponendo la collezione per il prossimo autunno-inverno 2022/23 disegnata dal direttore creativo del womenswear, che ha reinterpretato la storica giacca Bar creata da Monsieur Dior in un'ottica futuristica. Tra gli accessori e le calzature e i must have del marchio, spiccano le décolleté 62-22 ispirate al modello disegnato per Christian Dior da Roger Vivier.

https://www.mffashion.com/news/livestage/dior-apre-una-nuova-boutique-a-oslo-202208111056053505