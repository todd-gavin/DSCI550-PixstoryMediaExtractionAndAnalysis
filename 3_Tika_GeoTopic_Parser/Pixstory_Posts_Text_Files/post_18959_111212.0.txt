Novak Djokovic ha appena superato il secondo turno che le domande dei giornalisti post match lo proiettano già al prossimo Us Open dove, viste le attuali leggi americane, lui non potrebbe partecipare non essendo vaccinato. Il tennista serbo non si è sottratto e ha risposto anche con ironia. 

"Al momento nessuna persona non vaccinata può entrare negli Usa. Avevo sentito ufficiosamente che qualcuno l’ha fatta franca, qualche persona che non è ‘famosa’, ma io non cercherei mai di andare negli Usa se non è permesso. La conclusione è: se mi dicono che non posso andare, non ci andrò, non mi metterei mai in tale situazione. Anche se entrassi, mi vedrebbero giocare in TV e verrebbero a prendermi”, ha concluso ridendo.