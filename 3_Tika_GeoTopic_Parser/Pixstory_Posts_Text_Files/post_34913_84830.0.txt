E' un difensore professionista e gioca in Ucraina nello Shakhtar Donetsk e nella nazionale, ma per difendere il suo paese ha indossato un giubbotto mimetico e ha portato cibo e generi di prima necessità nelle zone dei bombardamenti. Lui è Viktor Kornienko, un giocatore allenato dall'italiano Roberto De Zerbi, che ha preferito mettersi a disposizione piuttosto che lasciare l'Ucraina.

"Sono in Ucraina ad aiutare le nostre forze armate a distruggere questi figli di .... russi", ha postato lo stesso Kornienko su Instagram allegando una fotografia che lo ritrae insieme ai viveri in macchina.