Novak Djokovic non è come gli altri tennisti. E questo si sapeva. Ora lo sa anche Tim van Rijtoven, il tennista che da otto partite vinceva contro avversari anche molto più esperti di lui come Fritz, Auger-Aliassime o Medvedev. Ma contro il serbo, ex numero 1 al mondo, la partita è stata diversa. Van Rijtoven ha comunque provato a giocarsi l'ottavo di finale di Wimbledon riuscendo anche a portare a casa il secondo set e mettendo un po' di pressione a Djokovic che, dalla sua, ha giocato un match parallelo contro l'orologio visto che alle 23 sarebbe scattato il coprifuoco di quartiere in termini di eventi sportivi.

Il risultato finale la dice lunga su quanto abbia attaccato Djokovic: 6-2 4-6 6-1 6-2, soprattutto dal terzo set non c'è stata storia. Il sei volte vincitore di Wimbledon accede ai quarti di finale dove si troverà di fronte Jannik Sinner, l'italiano che ha giocato magistralmente contro il baby fenomeno spagnolo Alcaraz. Per l'altoatesino sarà un match complicatissimo, un bis dopo la lezione subita a Montecarlo lo scorso anno quando perse in due set per 6-4 6-2.