Quest'oggi la Red Bull Racing e Max Verstappen hanno comunicato l'estensione quinquennale dell'attuale contratto valido fino al 2023. Il pilota olandese, campione del mondo in carica di F1, resterà con la scuderia austriaca fino alla fine della stagione 2028. In quell'anno, Verstappen sarà trentunenne e avrà partecipato a ben tredici campionati con la Red Bull.
Chris Horner, team principal della squadra, ha sottolineato come questo contratto sia un manifesto d'intenti in vista dei prossimi anni, con un occhio già al 2026 quando in F1 esordiranno i nuovi motori eredi delle attuali power unit ibride.