Dejan Kulusevski si ritrova sotto la guida di Antonio Conte alla corte del Tottenham in quel di Londra. L’attaccante svedese ieri alla prima partita da titolare ha siglato il gol che ha aperto le danze contro il Manchester City di Pep Guardiola, mettendo a referto anche un assist ed entrando in tutte le azioni decisive del match. Kulusevski è andato in gol dopo solo 4 minuti di gioco servito splendidamente da Son. Una rete che gli ha regalato grande gioia. Queste le sue dichiarazioni ai giornalisti nel post gara: "Avevo bisogno di stare più tranquillo. Ho passato momenti in cui non mi sentivo più me stesso. Ora però sto davvero bene e qui è tutto fantastico”.