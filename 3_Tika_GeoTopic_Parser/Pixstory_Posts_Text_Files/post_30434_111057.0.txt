Jannik Sinner comincia a prendere confidenza con l'erba e, per la prima volta in carriera, vince due partite di fila sulla superficie verde. A Wimbledon, l'altoatesino ha superato il secondo turno sconfiggendo con il punteggio di 6-4 6-3 5-7 6-2 lo svedere Michael Ymer, numero 88 al mondo. Sinner è andato molto più spesso a rete, variando il suo gioco come necessario per le partite sull'erba: "È la prima volta che vinco due partite di fila sull'erba. Sono andato tante volte a rete. Su erba è molto più facile scendere a rete. E' un aspetto sul quale stiamo lavorando molto" ha confermato a fine partita. Ora lo attende un ostacolo molto difficile, l'americano John Isner che ieri ha battuto il beniamino di casa Andy Murray: "Sarà una sfida priva di ritmo e basata tutto sul suo servizio e la mia risposta".