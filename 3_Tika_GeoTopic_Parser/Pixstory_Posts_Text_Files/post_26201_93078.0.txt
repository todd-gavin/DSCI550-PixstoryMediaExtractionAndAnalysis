A Washington D.C., venerdì sera, il Nmwa-National museum of women in the arts ha premiato il direttore creativo del womenswear di Dior, Maria Grazia Chiuri con il Lifetime achievement award. La designer italiana ha ricevuto il premio insieme con l'artista Judy Chicago e con Mellody Hobson, co-amministratore delegato e presidente di Ariel investments. Il premio è stato assegnato durante l'annuale gala di primaversa del museo americano, in una serata in cui Dior è stato sponsor dell'evento. Che durante il suo svolgimento ha visto anche una performance della cantante canadese Charlotte Day Wilson, alla presenza di una platea di mecenati dell'arte e altri ospiti internazionali chiamati dal museo.