Sergio Perez conferma i pronostici di inizio weekend che lo vedono come uno dei migliori interpreti del circuito di Baku e chiude al comando della classifica anche la terza e ultima sessione di prove libere del fine settimana in Azerbaijan. Il pilota messicano della Red Bull ha infatti fermato i cronometri sull'1:43.170, con 70 millesimi sul primo degli inseguitori, Charles Leclerc. Un nulla per il ferrarista, che si esalta sul giro secco e che promette battaglia in una qualifica che si preannuncia tiratissima. Non che sia ovviamente possibile escludere dalla lotta Max Verstappen, ancora una volta dietro al compagno di squadra e alla fine terzo a 279 
millesimi da Checo. Il campione del mondo in carica Ã¨ seguito poi da Carlos Sainz e da Lando Norris, ''primo degli altri'' in quinta posizione assoluta, con un distacco di 1.2 secondi dalla vetta. Chiudono la top-10 Daniel Ricciardo, Pierre Gasly, George Russell, Esteban Ocon e Sebastian Vettel. Solo dodicesimo Lewis Hamilton, rallentato ancora dall'evidente porpoising.

Foto: Instagram redbullracing