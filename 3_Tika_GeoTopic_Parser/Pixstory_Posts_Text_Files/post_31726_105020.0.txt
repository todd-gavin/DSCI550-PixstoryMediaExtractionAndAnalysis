La costituzione rigida ha bisogno di un organo “neutro”, chiamato ad usare la costituzione come un testo normativo e a giudicare del suo rispetto con gli strumenti e le tecniche che sono proprie del giudice.
La neutralità rispetto a:
È normale che ai “giudici” chiamati a comporre l’organo di giustizia costituzionale siano richiesti requisiti tecnici elevati, perché essi hanno da interpretare ed applicare la costituzione come testo normativo, impiegando gli strumenti e le tecniche tipiche del giurista. È nella qualità tecnico-giuridica del loro lavoro che si fonda la legittimazione dei “giudici” costituzionali. In Italia è la stessa costituzione a preoccuparsi di indicare i requisiti professionali dei componenti la Corte costituzionale, i quali devono essere scelti “fra i magistrati anche a riposo delle giurisdizioni superiori ordinaria e amministrativa, i professori ordinari di università in materie giuridiche e gli avvocati dopo venti anni di esercizio”. La neutralità deve essere assicurata rispetto alle parti.
Nei sistemi a struttura federale a questa esigenza si risponde costituendo il giudice costituzionale con le stesse tecniche con cui i privati nominerebbero gli arbitri di un’eventuale lite. In Italia l’organizzazione regionale della repubblica non si riflette in alcun modo sulla composizione della Corte costituzionale, quest’ultima riflette la sua natura pattizia della costituzione italiana, il delicato equilibrio tra maggioranza e minoranza, l’accurata costruzione dei limiti al potere della maggioranza. Sono i poteri dello stato a ripartirsi la nomina dei quindici giudici costituzionali: • Cinque sono eletti dal parlamento in seduta comune a scrutinio segreto e con la maggioranza dei due terzi dei componenti l’assemblea. Dopo il terzo scrutinio è sufficiente la maggioranza dei tre quinti dei componenti. • Cinque sono nominati dal presidente della repubblica. La scelta dei giudici è propria del capo dello stato, senza alcuna proposta governativa: la controfirma apposta dal presidente del Consiglio dei ministri esprime in questo caso un semplice controllo esterno. • Cinque sono nominati dalle supreme magistrature ordinaria e amministrativa: tre sono eletti dai magistrati di cassazione, ed uno ciascuno dai magistrati del consiglio di stato e della Corte dei conti.