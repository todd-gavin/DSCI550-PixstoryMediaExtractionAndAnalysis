La sesta tappa del Giro d'Italia, 192 km quasi tutti pianeggianti tra le province di Reggio Calabria e Cosenza, era disegnata apposta per i velocisti e così è stato. A vincere al photofinish è stato il francese Arnaud Demare che così ottiene il secondo successo consecutivo. Battuto per una manciata di centimetri l'australiano Caleb Ewan, terzo posto per Mark Cavendish. Immutata la classifica generale, con la maglia rosa che resta sulle spalle di Juan Pedro Lopez. Domani è prevista una tappa molto più movimentata, con arrivo a Potenza dopo 196 km e oltre 4.500 m di dislivello. Possibile l'azione di una fuga, ma anche qualche schermaglia tra gli uomini di classifica.