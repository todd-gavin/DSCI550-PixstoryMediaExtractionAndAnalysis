L’estate 2022 segnerà la ripresa dei viaggi secondo le previsioni degli operatori del settore. Mentre i paesi del mondo allentano gradualmente le restrizioni sanitarie, gli italiani cominciano a pensare alle vacanze e la domanda che si fanno è: dove prenotare per trascorrere le vacanze in serenità? Non è semplice orientarsi in autonomia, e infatti nel turismo post-pandemia è forte la domanda di consulenza e assistenza per programmare vacanze al riparo da brutte sorprese. Inoltre bisogna confrontarsi con una serie di regole che cambiano da paese a paese e possono variare nel tempo, anche con scarso preavviso. Gli imprevisti diventano più complessi da gestire se non si è esperti. Perciò è importante individuare, in fase di programmazione, mete e strutture ben organizzate, nonché poter contare su un elevato livello di assistenza prima, durante e dopo il viaggio».
Per chi preferisce rimanere in Italia, ma vuole farsi stupire con una proposta diversa, CartOrange organizza viaggi in barca, ideali da vivere con il proprio gruppo di amici o in più famiglie. La destinazione sono le Eolie, sette isole di origine vulcanica da visitare a bordo di un caicco, un’elegante, spaziosa e confortevole imbarcazione in legno dotata di sette cabine con un equipaggio composto da comandante, cuoco e marinaio a disposizione per tutto il viaggio. «È un’esperienza che piacerà a tutti coloro che vogliano vivere il mare a 360° e partire alla scoperta della bellezza, della storia e delle particolarità di queste isole, con escursioni, non solo in luoghi di mare, ma anche in luoghi di terra, che permettono di godere di paesaggi e atmosfere uniche e di degustare i prodotti locali» assicura Bompani. Tra le varie chicche, sarà indimenticabile la sosta per un bagno alla spiaggia di Pollara, sull’Isola di Salina, scelta da Massimo Troisi per le riprese del film “Il Postino”.