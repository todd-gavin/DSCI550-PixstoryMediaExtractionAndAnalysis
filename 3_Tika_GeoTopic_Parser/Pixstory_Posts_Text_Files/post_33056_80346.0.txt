Il giovanissimo Leonardo Donaggio sfiora l'impresa nel freestyle big air a soli 18 anni, concludendo in quinta posizione non lontano dal podio. Terzo fino alla run finale, dopo un clamoroso 91, non riesce a ripetersi nelle due successive, con la seconda chiusa con un comunque ottimo 81 e la terza con un 17.25 frutto della voglia di provare a piazzare il colpaccio. Una caduta, infatti, ha frenato il più giovane azzurro ai Giochi di Pechino, con la certezza che potrà riprovarci tra quattro anni a Milano-Cortina con prospettive ancora maggiori.