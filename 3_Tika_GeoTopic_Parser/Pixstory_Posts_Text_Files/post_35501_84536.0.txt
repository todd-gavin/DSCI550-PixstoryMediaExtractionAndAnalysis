Il taekwondo come il judo. La Federazione Internazionale World Taekwondo ha infatti annunciato ufficialmente nell’ultima ora che revocherà la cintura nera onoraria di 9° dan a Vladimir Putin. L’onorificenza gli era stata conferita nel novembre del 2013. Questo il comunicato ufficiale della Federazione: "World Taekwondo condanna fermamente i brutali attacchi alle vite innocenti in Ucraina che vanno contro la visione del World Taekwondo 'La pace è più preziosa del trionfo' e i valori del World Taekwondo di rispetto e tolleranza.” Una decisione che fa seguito a molte altre e in queste ore continueranno sicuramente le sanzioni nei confronti di Putin e la Russia da parte del mondo sportivo.