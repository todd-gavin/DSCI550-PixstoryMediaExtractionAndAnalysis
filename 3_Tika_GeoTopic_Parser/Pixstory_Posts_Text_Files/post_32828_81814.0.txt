Il tennista numero 1 al mondo fa ancora parlare di sé in relazione alla decisione di non vaccinarsi contro il Covid-19. Novak Djokovic ha parlato alla BBC, la TV pubblica britannica, affermando: "Non sono un no vax, ma rinuncerei ai trofei piuttosto che essere costretto a vaccinarmi contro il Covid" e spiegando di essere pronto a rinunciare a Wimbledon e al Roland Garros, tornei che richiedono la vaccinazione obbligatoria degli atleti. "Ho sempre sostenuto la libertà di scegliere cosa mettere nel proprio corpo" - ha proseguito Djokovic - "I principi del processo decisionale sul mio corpo sono più importanti di qualsiasi titolo o altro, sto cercando di essere in sintonia con il mio corpo il più possibile".