Non si ferma la marcia del Villareal in Champions League. Dopo la Juventus, gli spagnoli eliminano anche il Bayern Monaco raggiungendo le semifinali per la seconda volta nella storia del club. Nel ritorno giocato in Germania, i padroni di casa erano chiamati a ribaltare la sconfitta per 1-0 dell'andata. L'eroica difesa del Villareal agli attacchi del Bayern resiste per tutto il primo tempo, ma capitola al 52° con la rete di Lewandoski. Gli spagnoli sembrano alle corde e rischiano di subire il secondo gol al 57° e al 72° da Muller, ma all'88° arriva la rete di Chukwueze entrato da appena 4 minuti. 
Bayern fermato per il secondo anno consecutivo ai quarti di finale e Villareal che invece avanza, attendendo ora in semifinale la vincente dello scontro tra Benfica e Liverpool, già ampiamente indirizzato verso i britannici dopo il 3-1 in Portogallo.