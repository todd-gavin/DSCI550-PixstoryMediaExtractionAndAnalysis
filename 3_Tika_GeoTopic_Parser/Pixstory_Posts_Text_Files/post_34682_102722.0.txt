Lorenzo Sonego batte in tre set il numero 63 al mondo, il portoghese Joao Sousa, e approda per la seconda volta nella sua carriera al terzo turno del Roland Garros. Una partita sulla carta non semplicissima, che però il torinese porta dalla sua parte grazie alla tenacia avuta nel primo set, vinto al tie break per 7-4 dopo aver annullato quattro set point.

Il secondo e il terzo match sono stati molto più tranquilli per l'italiano. Joao Sousa probabilmente ha risentito dell'aver ceduto all'avversario il primo set e così è subito passato in doppio svantaggio di game al secondo set. Soffrendo la profondità dei colpi di Sonego e innervosendosi a ogni errore, Sousa capitombola per 6-3 e 6-4.

Per Sonego è una vittoria importante, ma sabato nel terzo turno sulla terra rossa dovrà incontrare Casper Ruud, numero 8 del mondo, in quella che per lui sarà una sfida molto complicata.