L'Inter fallisce il sorpasso sul Milan dopo la clamorosa sconfitta casalinga con il Sassuolo e l'allenatore Simone Inzaghi non nasconde la delusione per la prestazione della sua squadra: "Sono molto arrabbiato per l'approccio, avevamo avuto tre giorni dopo il Liverpool e sapevamo di dover stare attenti a questa squadra. Dovevamo approcciare in modo diverso, loro erano più freschi e hanno fatto una grande partita. All'intervallo ne avrei cambiati più di due.".
Reduce dallo 0-2 casalingo subìto dal Liverpool negli ottavi di Champions League e con 5 punti conquistati nelle ultime 5 partite di campionato, l'Inter affronta la prima vera crisi di questa stagione.