Si chiamerà "Dance Fever" il quinto album dei Florence + The Machine. Il nuovo disco della band guidata da Florence Welch uscirà il 13 maggio ed è anticipato dal nuovo singolo 'My Love'. L'ultimo album di Florence + The Machine è "High As Hope" del 2018.
La cantautrice e frontwoman del gruppo è apparsa tra le pagine di Vogue per discutere del nuovo progetto, il suo ritorno alla musica in un’era post pandemica e di come sia cambiato il suo modo di vivere.
Fotografata da Autumn de Wilde, responsabile anche della realizzazione dei videoclip di quest’era, la cantante appare eterea in abiti Gucci, maison di cui è brand ambassador.