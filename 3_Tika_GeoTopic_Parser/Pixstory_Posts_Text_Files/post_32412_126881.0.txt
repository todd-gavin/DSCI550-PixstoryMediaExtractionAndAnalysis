Sono salite a 26 le medaglie azzurre ai campionati europei di sport acquatici in corso a Roma. Nella quarta giornata di gara sono arrivati i successi di Giorgio Minisini (al terzo oro personale) nel singolo tecnico e quello della 4x100 maschile composta da Ceccon, Miressi, Zazzeri e Frigo. A questi allori (che portano a 11 il totale azzurro) si aggiungono l'argento di Silvia Scalia nei 50 dorso, della squadra azzurra di artistico e di Linda Cerruti nel solo, più il bronzo del 33enne Luca Pizzini nei 200 rana. L'Italia è nettamente in testa al medagliere assoluto con 11 ori, 10 argenti e 5 bronzi, davanti all'Ucraina (6 ori, tutti nel nuoto artistico) e ai PAesi Bassi (4-0-3). Nelle qualificazioni del nuoto sono arrivati i pass per le finali di domani di Caramignoli e Quadarella nei 1500 stile libero femminili, De Tullio e Di Cola nei 200 stile libero, Bianchi nei 100 farfalla femminili, Ceccon e Lamberti nei 50 dorso maschili e Carraro e Fangio nei 200 dorso femminili.