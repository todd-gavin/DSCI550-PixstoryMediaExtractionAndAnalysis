mplessivamente soddisfatto gli analisti il Capital market day di Kering andato in scena in questi giorni a Parigi. Nel corso dell'appuntamento dedicato alla comunità finanziaria, il gigante francese del lusso guidato da François-Henri Pinault ha comunicato i suoi nuovi obiettivi per il medio periodo e tracciato una panoramica dei raggiungimenti messi a segno dalle case di moda controllate in questi anni. In particolare il primo giorno il focus è stato sulla maison Saint Laurent, mentre la seconda parte dell'evento ha puntato i riflettori principalmente su Gucci e alla divisione Kering eyewear.
«Incorporando le ambizioni del management per Gucci al 2026 e per Saint Laurent e Kering eyewear al 2026-2027, potremmo alzare le stime di gruppo di fatturato e quindi ebit/utile netto (margini già coerenti con le ambizioni della società) low/mid single-digit sul fiscal year 2023-2024, e di oltre il 10% sull'esercizio 2025-2026», hanno commentato questa mattina gli esperti di Equita, che mantengono il rating buy e il target price di 865 euro sul titolo Kering. 

https://www.mffashion.com/news/livestage/il-capital-market-day-di-kering-soddisfa-gli-analisti-202206101218434825