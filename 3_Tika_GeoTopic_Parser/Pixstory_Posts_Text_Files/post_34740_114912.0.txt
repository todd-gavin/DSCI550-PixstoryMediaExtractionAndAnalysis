Il Manchester United ormai fa parte del suo passato. Pogba intorno alle 17 di ieri, sabato 9 luglio, ha terminato le visite mediche e si è concesso ai tifosi della Juventus per foto e autografi. Qualcuno gli ha anche chiesto di firmare una maglietta dei Red Devils ma lui, dopo uno sguardo piuttosto emblematico, ha rifiutato di autografare la maglietta.

E' un Pogba che ormai ha in testa solo la Juve e, nonostante manchi l'ufficialità, pare che abbia già messo la firma sul contratto. L'annuncio probabilmente arriverà lunedì, nel giorno della presentazione di Di Maria.