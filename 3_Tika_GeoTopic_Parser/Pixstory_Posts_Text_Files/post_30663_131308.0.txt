Uscito in barella dal campo durante la partita giocata dalla Roma all'Olimpico contro la Cremonese, Nicolò Zaniolo può tirare un sospiro di sollievo. Per lui è confermato quanto si temeva, ossia la lussazione della spalla sinistra, ma i tempi di recupero dovrebbero essere nell'ordine delle tre settimane. Questa almeno è la convinzione dell'azzurro, che sui social ha pubblicato una storia con scritto: "Per tutti i gufi che speravano in qualcosa di grosso, ci vediamo tra 3 settimane". Seppur ancora molto giovane, Zaniolo ha già dovuto fronteggiare molti infortuni anche gravi, come la doppia rottura  del legamento crociato che lo ha tenuto a lungo lontano dai campi tra il 2020 e il 2021.