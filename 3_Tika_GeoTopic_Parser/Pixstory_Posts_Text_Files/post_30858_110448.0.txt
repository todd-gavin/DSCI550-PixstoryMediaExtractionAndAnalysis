Disavventura in vacanza per Marco Verratti. Il centrocampista della Nazionale e del Paris Saint Germain si trovava a Ibiza, alloggiato presso la villa di proprietà dell'ex calciatore brasiliano Ronaldo. Secondo quanto riporta "Il Diario de Ibiza", dei ladri si sarebbero introdotti nella proprietà, rubando gioielli e contanti appartenenti al calciatore e ai suoi accompagnatori per un valore di 3 milioni di euro. La Guardia Civil ha confermato il furto, ma non il valore dei beni sottratti. Al momento dell'effrazione, nessuno era presente in casa. Dopo il deposito della denuncia avvenuto questa mattina, le indagini sono in corso.