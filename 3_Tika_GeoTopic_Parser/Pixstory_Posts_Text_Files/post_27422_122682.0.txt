Le qualifiche del MotoGP di Gran Bretagna a Silverstone incoronano un Johann Zarco già grande protagonista del weekend dalle prime libere. Il pilota francese del team Ducati Pramac ha infatti fermato i cronometri sull’1:57.767, di quattro decimi più rapido del record del circuito segnato in passato da Marc Marquez. Alle sue spalle, l’Aprilia di Vinales e la Ducati ufficiale di Jack Miller, ma è soprattutto la seconda fila a farsi interessante, con il leader della classifica Fabio Quartararo seguito da Pecco Bagnaia e da un eroico Aleix Espargaró. Proprio il centauro spagnolo è tra gli eroi di giornata: protagonista di una brutta caduta nelle libere 4, il pilota Aprilia è stato visitato al centro medico ed è stato costretto a delle infiltrazioni per andare avanti, chiudendo sesto in qualifica nonosta il dolore. Domenica alle 14 la partenza della gara.

Foto: motogp.com