Valentino sfila sempre per l’ultimo, è come il ragazzi gentile che ti tiene aperta la porta e sorride.
Prima pensavo fosse solo un caso, al massimo un poco di gentilezza, ma Valentino sfila sempre per ultimo perchè sa che nessun altro, dopo una sua sfilata, reggerebbe minimamente il confronto.
L’arte, la sapienza e la maestria che dimostra ogni singola volta Pierpaolo Piccioli, creatore creativo della maison romana da ormai 5 anni, ci ricordano che è lui l’ultimo couturier. 
Che io sia maledetto se quest’ultima frase possa odorare come amarcordiana, non lo è assolutamente.
Pierpaolo non è l’ultimo dei creativi perchè non ce ne saranno più, al contrario, semplicemente è il più grande in circolazione al momento.
Una sfilata così importante come l’Haute Couture Primavera 2022 merita almeno un paio di post separati e in questo primo mi voglio concentrare sui capi maschili.
I ragazzi vengono finalmente liberati da completi e giacche grigie, le convenzionali prigioni vengono spazzate via da piogge di cristalli.
Questi non sono uomini e nemmeno angeli, sono eleganti e dal sapore etereo ma si vede da come portano i pantaloni brillantinati e la camicia con le ruches che sanno divertirsi. 
Pierpaolo non ci sta solo dimostrando quanto la bellezza possa salvarci, ma ci dice anche che essa può farci sorridere e stare bene con noi stessi.