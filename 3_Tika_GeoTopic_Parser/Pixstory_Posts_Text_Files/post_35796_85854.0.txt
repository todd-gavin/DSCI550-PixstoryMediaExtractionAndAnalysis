Anche l'ex giocatore dell’Arsenal Oleg Luzhny si è arruolato per difendere il suo paese, la sua Ucraina, che in queste ore vive una situazione drammatica a causa dell’invasione russa. Luzhny, campione d'Inghilterra con
l'Arsenal nel 2002, ha così commentato la sua decisione: "Sono pronto a difendere la nostra patria. La situazione è molto tesa, le sirene suonano tre o quattro volte al giorno, anche di notte. Sono tutti terrorizzati, ma la nostra nazione è unita come mai prima d'ora. Condivido le sanzioni del mondo dello sport. I russi devono fermare la guerra. Se stanno zitti, significa che sostengono ciò che sta accadendo.”