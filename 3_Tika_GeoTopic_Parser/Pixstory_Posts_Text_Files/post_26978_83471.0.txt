Andrea Adamo è un designer emergente che con poche collezioni è riuscito a imporsi come uno dei più contemporanei e rilevanti di Milano.
Adamo è diventato famoso anche a livello internazionale quando tra le pagine dei vari Vogue o addosso ad artiste come Dua Lipa sono comparsi i suoi completi in maglia.
Alla presenza delle amiche della maison, prima fra tutte Elodie, sotto i chiostri di San Barnaba sfilano sorprendentemente abiti da sera, velluti e persino capi strutturati come giacconi in montone.
Un’evoluzione organica e naturale dove gli stilemi della giovane casa di moda vengono rispettati e accompagnati gentilmente verso una donna che vuole uscire a ballare e si preoccupa anche del freddo.
Inclusività e contemporaneità sono le parole chiave.
Successo è quello che si augura al giovanr designer, Talento è sicuramente quello che ha già.