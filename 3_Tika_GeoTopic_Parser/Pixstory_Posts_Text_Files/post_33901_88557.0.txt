Ha parlato dopo Genoa-Torino, il presidente dei grifoni, Alberto Zangrillo. Ecco le sue parole ai microfoni di DAZN, subito dopo la vittoria ottenuta dai rossoblu: “Chi è il top player del Genoa? Il gruppo. È veramente bello vederli giocare, il pubblico è fantastico. Parliamo di una squadra che ha subìto 2 gol in 9 partite, il dato è importante. Inoltre il nostro pubblico è unico, oggi abbiamo vissuto una situazione incredibile, in un contesto che sembrava difficile. Ce la dobbiamo fare, ce lo dice il cuore, abbiamo troppe responsabilità. Il mio è un gruppo straordinario, ragazzi per bene, che hanno trovato un equilibrio fantastico attraverso il lavoro dell’allenatore e del ds, di chi è “dietro le quinte. Devo essere sincero, il mister è stata una scelta che non ho fatto io, il ds è più competente di me e lo ha scelto lui. Detto questo, lui ha una grande tenacia. Il tecnico è estremamente calmo, sa convincere i ragazzi quando li carica. Loro credono nel loro allenatore, si è calato nel più difficile campionato europeo”.