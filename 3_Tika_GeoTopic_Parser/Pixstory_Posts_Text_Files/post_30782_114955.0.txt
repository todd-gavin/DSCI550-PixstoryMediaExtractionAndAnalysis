Grandissima vittoria di Charles Leclerc nel GP Austria. Il pilota della Ferrari ha trionfato superando in pista per ben tre volte Max Verstappen, a causa di una diversa gestione della strategia gomme. Nel finale il monegasco ha dovuto anche gestire un problema al pedale dell'acceleratore. Il podio Ã¨ completato da Lewis Hamilton, risalito dall'ottavo posto sulla griglia di partenza, che precede l'altra Mercedes di George Russell. Quinta l'Alpine di Esteban Ocon, sesto un ottimo Mick Schumacher votato pilota del giorno dagli appassionati. Ritirato Carlos Sainz per un cedimento tecnico che ha mandato in fiamme la sua Ferrari mentre stava per attaccare Verstappen per il secondo posto. Gara non terminata anche per Sergio Perez, fermatosi alcuni giri dopo un contatto avvenuto al via con Russell. Nel Mondiale, Leclerc scavalca il messicano e torna secondo a 38 punti da Verstappen.