La stagione della Serie A è appena entrata nel vivo, con l’appassionante lotta a tre per lo scudetto che vede impegnate Milan, Inter e Napoli. In attesa di conoscere chi sarà il campione d’Italia 2021-2022, i vertici del 
nostro Calcio stanno studiando i calendari della prossima stagione, la prima in cui il mondo del Pallone si fermerà in inverno per disputare i Mondiali, in programma in Qatar. Si partirà molto presto, con le squadre in campo già nel weekend del 13 e 14 agosto 2022, mentre la chiusura stagionale sarà previsto per domenica 4 giugno 2023. Decisamente consistente la pausa invernale: l’ultima giornata prima dello stop sarà quella del 13 novembre, poi sarà la volta delle Nazionali, in campo a partire dal 21 dello stesso mese. La finalissima a Doha si giocherà il 18 dicembre. Ancora da sciogliere il nodo ripartenza: si giocherà già il 26 dicembre con il 
Boxing Day o si aspetterà la prima settimana prima di ripartire? A deciderlo nelle prossime settimane sarà la Figc.