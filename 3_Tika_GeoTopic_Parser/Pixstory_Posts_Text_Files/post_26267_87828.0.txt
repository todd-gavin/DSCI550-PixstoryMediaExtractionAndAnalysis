Marchigiano, 41 anni il prossimo 9 maggio (lo stesso giorno della scomparsa del fondatore, Ottavio Missoni, avvenuto nel 2013), Fabrizio Grazioli si è diplomato allo Ied-Istituto Europeo del Design ed è cresciuto professionalmente a Parigi. Durante uno stage presso Staff International ha incontrato Martin Margiela e ha continuato a collaborare con lo stilista per le collezioni femminili fino al 2013.

Dopo un periodo come senior designer donna da Hermès, un altro step cruciale per la sua carriera: nel 2015 incontra Riccardo Tisci e diventa direttore delle collezioni Givenchy, seguendo poi il creativo di origini pugliesi anche da Burberry, dove assume il compito di direttore della runway collection.