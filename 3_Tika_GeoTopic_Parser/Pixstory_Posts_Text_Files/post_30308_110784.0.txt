Importanti e positive novità sulle condizioni di salute di Stefano Tacconi, colpito da emorragia cerebrale lo scorso 23 aprile. Il figlio Andrea Tacconi ha scritto sui social: "Oggi, con l'aiuto dei fisioterapisti, papà ha fatto i primi passetti, un'emozione indescrivibile". Si tratta dell'ennesimo progresso da parte dell'ex portiere della Juventus, operato lo scorso 6 giugno e che pochi giorni fa aveva scritto su un bloc notes un messaggio per i figli: "Dai, fra poco insieme".