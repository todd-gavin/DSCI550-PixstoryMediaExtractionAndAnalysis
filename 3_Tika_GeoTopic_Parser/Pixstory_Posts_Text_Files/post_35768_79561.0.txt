È cominciata alla grande l’avventura degli atleti azzurri alle Olimpiadi invernali di Pechino 2022. Nella giornata di oggi infatti la staffetta mista ha conquistato l'argento nei 500 metri dello short track, mentre per Arianna Fontana c’è stata una
medaglia da record, la nona in 5 edizioni olimpiche. Sono stati inoltre superati per numero di podi olimpici mostri sacri della disciplina come Apolo Anton Ohno e Viktor An che rimangono fermi a 8 medaglie. Non solo: la Lollobrigida ha vinto l’argento nei 3000 femminili di pattinaggio velocità e nel curling doppio misto da sogno gli azzurri hanno battuto Australia e Gran Bretagna, conquistando la sesta vittoria di fila.