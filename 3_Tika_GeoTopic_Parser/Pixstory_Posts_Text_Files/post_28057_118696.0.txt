Le novità portate dalla Mercedes nel GP Francia avrebbero sulla carta dovuto, insieme alle qualità della pista del Paul Ricard che presenta un asfalto liscio come una tavola da biliardo permettere a Lewis Hamilton e George Russell di avvicinarsi alla lotta tra Ferrari e Red Bull. La differenza tra i calcoli a tavolino e la realtà dei 
fatti sta, invece, tutta nei 9 decimi di gap tra il sette volte iridato, quarto in griglia, e la pole position di Charles Leclerc. Una delusione anche e soprattutto per il boss Toto Wolff quasi incredulo per il risultato dei suoi: “Se mi avessero detto che avremmo chiuso le prove in queste posizioni, avrei risposto ‘non è possibile’! Quindi è un po’ uno schiaffo in faccia. Siamo stati più lenti rispetto agli ultimi weekend!”. Alle 15.00 di oggi il GP per mostrare che quantomeno un miglioramento c’è stato sul ritmo gara.

Foto: Instagram mercedesamgf1