ഒരു മുറിയിലേക്ക് പറിച്ചെറിയപെട്ട
നരച്ച ദിനരാത്രങ്ങൾ 
താണ്ടിയാണ് ഒടുവിൽ ഇവിടെ...


സ്നേഹത്തിൻ്റെ കട്ടനിൽ
ഉറുമ്പരിച്ച് തുടങ്ങിയിട്ടില്ല.
ഒരോ കവിൾ കുടിക്കുമ്പോഴും 
മധുര മേറിയിട്ടെ ഉള്ളൂ...
മനുഷ്യൻ്റെ മണങ്ങൾ 
ഇല്ലാതെ കിടന്നിരുന്ന 
ഒരോ മരചോടുകളിലും
ഓർമയുടെ ചിതൽ പുറ്റുകൾ
മാത്രം ബാക്കി... 

ഒടുവിൽ കാൻ്റീനിലേക്ക് ആണ്
ഓടിക്കേറിയത് 
അകലം പാലിച്ചിരിക്കണം ത്രെ!
ഒരു കുഞ്ഞൻ വൈറസിൻ്റെ അക്രമങ്ങൾ..
എങ്കിലും ചേട്ടൻ കൊണ്ടു വന്ന
ഒറ്റ പഴം പൊരിയിൽ തൂങ്ങി 
കൊറോണ ആത്മഹത്യാ
ചെയ്യുന്നതായിരുന്നു "ക്ലൈമാക്സ്"