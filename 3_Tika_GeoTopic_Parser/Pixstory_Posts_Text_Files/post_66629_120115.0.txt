എനിക്കേറ്റവും പ്രിയപ്പെട്ട ചില ഭക്ഷണ പദാർത്ഥങ്ങൾ ഉണ്ട്. അവക്കപ്പുറം പുതിയത് തേടിപ്പിടിച്ച് കഴിക്കാനും കണ്ടെത്താനും ശ്രമിക്കുന്ന ഒരാൾ കൂടിയാണ് ഞാൻ. കഴിഞ്ഞ ആഴ്ചകളിലുടനീളം എറണാകുളത്ത് നിന്ന് കൂട്ടുകാരുടെ വകയുള്ള കുഴിമന്തി കഴിക്കലിന്റെയും ബിരിയാണി കഴിക്കലുകളുടെയും കാന്റീനിലെ വൈകുന്നേരങ്ങളിൽ കപ്പ ബിരിയാണി പങ്കിട്ടു കഴിക്കുന്നതിന്റെയും കോഫി കുടിക്കുന്നതിന്റെയും ബഹളത്തിനിടയിൽ തണുത്തതും മധുരമുള്ളതുമായ വിഭവങ്ങൾ കഴിക്കാൻ തോന്നുന്നുണ്ടായിരിന്നു. ഇന്നലെ നാട്ടില് എത്തിയപ്പോൾ സ്റ്റേഷനിൽ നിന്ന് കൂട്ടിക്കൊണ്ട് വരാൻ വന്ന എന്റെ ചേട്ടൻ അവൽ മിൽക്കും ഷവർമയും വാങ്ങി തന്ന് ആ ആഗ്രഹത്തിന് ഒരു വിരാമമിട്ടിരുന്നു. അങ്ങനെയിരിക്കെ ഇന്ന് അനിയത്തിയുമായി പട്ടാമ്പി വഴിയൊന്നിറങ്ങി.റോയൽ ഫലൂദയിൽ അവൾ കുരുങ്ങി കിടക്കാൻ തുടങ്ങിയിട്ട് കുറേ കാലമായി. അതുകൊണ്ട് തന്നെ പട്ടാമ്പിയിലെ 'ജ്യൂസി' ജ്യൂസ്‌ പാർലറിൽ കയറി അവൾ തന്നെ എനിക്ക് ഫലൂദ വാങ്ങി തരികയുണ്ടായി. ഒറ്റയിരുപ്പിന് തന്നെ രണ്ടാളും കഴിച്ച് തീർത്തു. അങ്ങനെ എന്റെ ആഗ്രഹം നടക്കുകയും ചെയ്തു ഞങ്ങടെ രണ്ടിന്റേം വയറും നിറഞ്ഞു. ഇനിയും വ്യത്യസ്തമായ കുറേ രുചികളറിയാൻ നാവ് കൊതികൊണ്ട് അലയുക തന്നെ ചെയ്യും.പുതിയ രുചികൾ ഇവിടെ ചേർക്കാം..❤️