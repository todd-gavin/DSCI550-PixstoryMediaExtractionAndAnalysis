La Fiorentina non ha solo aperto la serie A, ma è anche la prima italiana a scendere in campo in Europa quest'anno. I viola questa sera affrontano il Twente, squadra olandese, per l'andata dei Playoff della UEFA Europa Conference League.

La squadra di Italiano, che ha ben fatto contro la Cremonese conquistando i primi 3 punti del campionato, proverà a ripetersi con gli olandesi: la Fiorentina gioca in casa all'Artemio Franchi, mentre il ritorno si giocherà giovedì 18 agosto alle 21 in Olanda.

Con il Twente la Fiorentina si gioca l'accesso alla fase principale della Conference League, la competizione che lo scorso anno ha vinto la Roma di Mourinho. Di fronte però c'è una squadra che finora in campionato ne ha vinte 2 su 2 segnando 4 gol senza subirne nessuno. La partita potrà essere vista su Sky o in chiaro su TV8.