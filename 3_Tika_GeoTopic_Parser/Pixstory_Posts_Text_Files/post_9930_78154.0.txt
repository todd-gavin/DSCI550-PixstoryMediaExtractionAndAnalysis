در گلوهای‌مان بغضِ است که ناامیدی را فریاد می‌زند و غم‌ها در دل‌مان پیوند خورده است؛ دل‌های همه‌ی‌مان بارانی است. رنج‌مان بزرگ‌تر شده است، گویا تمام استخوان‌های‌مان می‌کنند. حتا درد‌های‌مان درد می‌کند. افغانستان وطنم، سرزمینی است که همیشه از درد شهید‌شدن سربازانش، از یتیم‌شدن فرزندان سرزمینم، از آواره‌گی و بدبختی سخن می‌گوید! سال‌هاست مردم سرزمینم با این درد و اندوه، گریبان‌گیر بوده‌اند. سال‌هاست مهاجرت، خانه‌های‌مان را تک‌تک می‌زند و منتظر ماست. سال‌هاست به‌خودمان امید مي‌دهيم که روزی برمی‌گردیم و می‌سازیمت اما نشد وطنم... ای گلشن مردآفرین! مرا ببخش‌ که نتوانستم آبادت کنم. تو را در پیش چشم‌مان خودمان از دست دادیم و شاهد تکه‌تکه‌شدنت بودیم. چه ساده ذرات وجودت را به قبیله‌ی انتحار و انفجار فروختند، تا از ذره ذره‌ی خاکت محروم‌مان کنند. اکنون که از تو دوریم، قلب‌مان در آتش فراق تو می‌سوزد. 

افغانستان؛ یعنی انتحار، انفجار، فریاد، غم‌خانه، انتقام، گریه‌وزاری، سرگردانی، ترس و اضطراب، اوج ناامیدی، افسوس تلخ روزگار، این است پایان تلخ وطنم.ـ.!