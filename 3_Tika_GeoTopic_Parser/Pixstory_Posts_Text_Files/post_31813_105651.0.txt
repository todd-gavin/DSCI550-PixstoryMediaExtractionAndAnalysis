Se sul contratto di lavoro c’è scritto contratto di lavoro subordinato noi non abbiamo alcun problema di qualificazioneàle parti hanno dichiarato che il contratto di lavoro è di natura subordinata.
Ma se le parti hanno scritto contratto di lavoro autonomo, noi dobbiamo fermarci alla dichiarazione delle parti? Se ci fermassimo alla dichiarazione delle parti dovremmo automaticamente dedurre che le parti sono in grado di qualificare il rapporto come autonomo e quindi di potersi sottrarre volontariamente alla disciplina inderogabile del contratto di lavoro subordinato; scrivo contratto di lavoro autonomoàproblema risolto, non mi si applica la disciplina del lavoro subordinato.
Ma noi abbiamo detto che la disciplina del lavoro subordinato è inderogabile, le parti quindi possono qualificare il rapporto di lavoro subordinato come autonomoàse potessero farlo quella disciplina non sarebbe più inderogabile ma potrebbe essere liberamente derogata dalle parti. Quindi il primo problema che ci troviamo davanti è: che valore ha la volontà formalmente dichiarata dalle parti?
Nel diritto del lavoro, la volontà dichiarata dalle parti, sulla natura del rapporto, ha un valore residualeà residuale vuol dire che quella volontà, dichiarata dalle parti, avrà efficacia qualificatoria solo se è coerente con il materiale svolgimento del rapporto.
- Se il rapporto di lavoro, infatti, si è svolto secondo il rapporto di lavoro subordinato si applicherà la disciplina inderogabile del lavoro subordinato, che, in quanto inderogabile, prevarrà sulla dichiarazione formale delle parti.
- Tornando al nostro esempio precedente quindiàse abbiamo sottoscritto un contratto di lavoro autonomo, ma poi in realtà in concreto quel contratto si è svolto in forma subordinata, la disciplina inderogabile del diritto del lavoro troverà applicazione, quel contratto sarà qualificato come subordinato e quindi supererà la dichiarazione formale delle parti.