Il settimo round della MotoGP, impegnata a Le Mans per il GP Francia 2022, sembrava dovesse essere il punto di svolta della stagione Ducati, dopo la pole position del pilota ufficiale Francesco Bagnaia, seguito dal compagno Jack Miller. Lo è stato, ma solo in parte: dopo aver subito il sorpasso da Enea Bastianini (pilota del team Gresini Ducati), il centauro torinese si è innervosito ed è finito per terra, vanificando quanto di buono fatto vedere negli ultimi GP. Bastianini, al suo terzo centro in stagione – su 7 gare con una moto non ufficiale, tanta roba! – è seguito da Miller e dall’Aprilia di un solidissimo Aleix Espargaró. Quarto posto per Fabio Quartararo, mentre Marc Marquez chiude sesto, alle spalle della Ducati Pramac di Johann Zarco. 
Foto: Instagram motogp