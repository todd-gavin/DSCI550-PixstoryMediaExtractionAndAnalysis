In una cornice comica e surreale – che vede narrata la storia della Dottoressa Schiaffazzi, dal concepimento alla conoscenza del suo più grande maestro – sono incastonate le sue perle di saggezza che, con generosità e piglio estremamente professionale (e non di radoimbarazzante), permettono a lettori e lettrici di orientarsi nel rocambolesco mondo del sesso e delle relazioni sentimentali. Su cui, si sa, c’è sempre da imparare. La missione della Dottoressa è abbattere i tabù con garbo e pungente ironia, divulgando le tecniche di quello che ha ribattezzato, appunto, Accoppiamento Presto. Con lo Schiaffasutra propone una panoramica inedita sulle posizioni dell’accoppiamento: dal Circo Togni alla Cavalcata delle Valchirie, dal Flipper all’Attaccapanni (posizioni tutte sperimentate con l’aiuto di un cyborg di nome Perlo perché suo marito, il professor Erasmo Canazza, è disperso in Botswana, o almeno così pare). Nelle sessioni di Schiaffa-therapy offre consigli spassionati sulla vita amorosa, spesso senza contegno né giri di parole: la verità fa male, ma qualcuno dovrà pur dircela. E così tra Bon Bon Bla Bla, Sciu Sciu di Legno, Massaggi Boccalici, Zone VIP, Balletti Imbarazzanti e Momenti Frizzantelli, ci si ritrova immersi nell’essenza della Dottoressa Schiaffazzi e se ne esce innegabilmente meno bigotti e più sbigottiti, ma senz’altro arricchiti. E molto più felici e appagati.
La dottoressa SCHIAFFAZZI spopola dal 2018 quando su Instagram inizia a fornire aiuto, consigli e risate sul sesso. Ironica e senza peli sulla lingua, è la prima, unica e inimitabile Guru del Cactus e dell’Accoppiamento Presto: “un metodo innovativo per fugare dubbi e perplessità e permetterti di godere a pieno la vita”