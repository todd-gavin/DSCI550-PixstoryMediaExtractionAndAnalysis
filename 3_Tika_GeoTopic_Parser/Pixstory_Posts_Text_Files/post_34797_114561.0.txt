La Lazio supera la concorrenza di Monza e Napoli e porta in bianco azzurro Nicolò Casale del Verona. Il difensore è reduce da un'annata strepitosa in ci si è messo in mostra attirando su di sé le attenzioni di diversi club. Alla fine ha scelto la Lazio che gli ha proposto un contratto di 5 anni, fino al 30 giugno 2027.

Al Verona con Tudor allenatore Casale ha giocato nei terzetto difensivo ma all'occorrenza, ha svolto anche il ruolo di terzino destro. Ed è quello che probabilmente gli chiederà di fare Maurizio Sarri.

Nella stagione passata Casale ha collezionato 36 presenze facendo un assist a Kalinic nel 3-3 contro il Genoa. Prima del Verona aveva giocato con Venezia ed Empoli e con la Nazionale Under 21.