https://bengali.nenow.in/assam/candlelight-march-in-upper-assam-seeking-justice-for-vineet-bagaria
মানসিক চাপ সহ্য করতে না পেরে গত বৃহস্পতিবার আত্মহত্যা করে মারা যান পশু অধিকার কর্মী বিনীত বাগারিয়া। তাঁর মৃত্যুর ন্যায় বিচার চেয়ে রবিবার উজান অসমের ডিব্রুগড়ে শত শত মানুষ শান্তিপূর্ণভাবে মোমবাতি মিছিল বের করেন। 

বৃহস্পতিবার ডিব্রুগড়ের শনি মন্দির রোডে নিজের বাড়িতে গলায় ফাঁস দিয়ে আত্মহত্যা করেন তরুণ পশুপ্ৰেমী বিনীত বাগারিয়া। মৃত্যুর আগে, বিনীত একটি ভিডিও রেকর্ড করেছিলেন যেখানে তিনি বাইদুল্লাহ খান, সঞ্জয় শর্মা এবং নিশান্ত শর্মাকে সম্পত্তির বিরোধের জন্য তাঁকে এবং তাঁর পরিবারকে শারীরিক ও মানসিকভাবে হয়রানির অভিযোগ করেছিলেন।