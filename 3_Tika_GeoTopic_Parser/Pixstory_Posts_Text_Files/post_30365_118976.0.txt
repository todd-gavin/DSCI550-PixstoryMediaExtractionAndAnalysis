Gran bel gesto di solidarietà da parte di Slava Medvedenko, campione NBA nel 2001 e 2002 con i Los Angeles Lakers guidati da Shaquille O'Neal e Kobe Bryant. L'ex cestista ucraino ha deciso di mettere all'asta i suoi due anelli ricevuti come vincitore del titolo NBA e di destinare tutto il ricavato alla ricostruzione di infrastrutture sportive nel suo paese, dilaniato dalla guerra in corso con la Russia. L'asta si terrà il prossimo 5 agosto e si prevede che verranno raccolti non meno di 100mila dollari che andranno alla Fly High Foundation.