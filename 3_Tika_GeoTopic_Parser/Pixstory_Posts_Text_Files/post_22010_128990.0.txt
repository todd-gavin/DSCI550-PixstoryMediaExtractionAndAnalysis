https://bengali.nenow.in/top-news/smugglers-making-pocket-at-sensitive-parts-of-body-to-smuggle-drugs/
শরীরের ভেতরে বিভিন্ন জায়গায় মাদক নিয়ে পাচার করার ঘটনা নতুন নয়। কিন্তু কিছুদিন আগে এমনই একটি ঘটনা প্ৰকাশ্যে এসেছে, যা দেখে হতবাক খোদ চিকিৎসকরাও।
দিন পাঁচেক আগে কলকাতার দমদম বিমানবন্দরে এমনই একটি কেস ধরা পড়েছে। বিদেশিনি এক মহিলার যোনির মধ্যে অতিদুর্মূল্য মাদক দ্ৰব্য ধরা পড়েছে।


বিমানবন্দরে ওই বিদেশিনির গতিবিধি দেখে সন্দেহ হয় নারকোটিক কন্ট্রোল ব্যুরোর (NCB)। তারপর তাঁকে জেরা করা হলে এনসিবি-র সন্দেহ আরও বেড়ে যায়। জানা যায়, তাইওয়ান থেকে কলকাতায় এসেছেন ওই মহিলা। ডাক্তারি পরীক্ষার জন‌্য কলকাতা মেডিক‌্যাল কলেজে আনা হয়। সিটি স্ক‌্যানে ধরা পড়ে মহিলার যোনির মধ্যে বাইরের কোনও জিনিস রয়েছে। দফায় দফায় জেরা করেও একটি শব্দ বের করা যায়নি তাঁর মুখ থেকে। তবে ওই মহিলার মধ্যে যে কিছু একটা রয়েছে তাতে নিশ্চিত ছিলেন চিকিৎসকরা।