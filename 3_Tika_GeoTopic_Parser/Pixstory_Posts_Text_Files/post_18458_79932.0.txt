Una scena così forse non si era ancora vista. O meglio, non con un finale del genere. Durante la partita tra Torino e Udinese, che ha visto i bianconeri vincere per 2-0, quando il granata Buongiorno è stato sostituito non si è avviato subito verso il lato del campo come di consueto ma ha fatto una breve passeggiata davanti all'arbitro per attirare la sua attenzione e togliersi la maglietta. Un gesto apparentemente senza senso. In realtà il difensore ventiduenne del Torino, già diffidato, avrebbe voluto prendersi il cartellino giallo per saltare la prossima partita con il Venezia ed esserci contro la Juventus la settimana successiva.

L'arbitro però non ci è cascato e non ha ammonito il giocatore ma solo invitato ad avviarsi in fretta verso l'uscita del campo. Una beffa per Bongiorno che così è ancora a rischio per il derby: ovviamente sempre che mister Juric lo schieri in campo.