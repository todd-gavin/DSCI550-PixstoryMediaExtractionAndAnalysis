Rosario Santanastasio: “La Costiera Amalfitana è ricca di sentieri naturalistici – archeologici. Spesso conosciuti ma qualche volta anche meno conosciuti. La nuova frontiera del turismo all’aria aperta è quella che unisce paesaggio e patrimonio culturale. Da non dimenticare le cartiere lungo le valli fluviali”.



Michele Ruocco: “Partendo da Maiori il sentiero dei Limoni offre la grande opportunità di vedere sistemi idrici di epoca romana ed araba sono in Costiera Amalfitana di visitare antichi limoneti ma anche di entrare nella Villa Romana di Minori del Primo Secolo d.C.”. 

 

 

“Il turismo oramai è sempre più aperto alle novità e dunque cresce quel turismo lento che offre emozioni. Il patrimonio culturale è sempre più parte del paesaggio naturalistico. Ad esempio in Italia abbiamo sentieri naturalistici e che sono anche di grande interesse archeologico. L’Estate 2022 offrirà l’opportunità di conoscerli anche alla vigilia delle Giornate Europee dell’Archeologia, in programma il 17 – 18 e 19 Giugno ma non solo. L’archeologia rafforza ad esempio la Costiera Amalfitana, dove siamo in presenza di una ricchezza archeologica che va a rafforzare il patrimonio naturalistico già conosciuto.  Tra Maiori e Minori abbiamo il Sentiero dei Limoni lungo il quale ci sono testimonianze di epoca romana. Il Sentiero si conclude alla Villa Romana di Minori risalente al Primo Secolo d.C. ma c’è archeologia anche a Positano. Infatti alla fine del I sec. a.C. anche il vallone che oggi ospita la spiaggia di Positano per il suo microclima particolarmente salubre, divenne sede di una sfarzosa villa d’ozio. I romani, l’elite romana già aveva scelto il Golfo di Napoli e la Penisola Sorrentina per le lussuose residenze. Dunque a Positano è possibile visitare un’altra Villa Romana. Archeologia però è memoria del passato. Pensiamo ad esempio alle cartiere che si trovano in prossimità delle valli fluviali, ben 35 in Costiera”. Lo ha affermato Rosario Santanastasio, Presidente Nazionale di Archeoclub d’Italia.