Nessuno come Domenico Berardi. L’attaccante del Sassuolo infatti con l’assist realizzato quest’oggi sale a quota dieci reti e dieci assist nella stagione 2021/2022. L’attaccante neroverde raggiunge la doppia cifra dopo lo splendido assist servito nel match di oggi contro l’Inter a San Siro. Come se non bastasse Berardi è l’unico giocatore ad aver toccato un tale traguardo nei top 5 campionati europei. Un lusso se vogliamo per una squadra che non lotta per i primi quattro posti della classifica. A quanto potrà arrivare da qui a fine campionato? Restano ancora 13 partite prima della conclusione della
Serie A, ma la sensazione è che Berardi possa puntare ancora più in alto e far sognare così i suoi tifosi.