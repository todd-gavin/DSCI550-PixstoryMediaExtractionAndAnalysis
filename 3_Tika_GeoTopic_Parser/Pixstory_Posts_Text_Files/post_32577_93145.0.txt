Dopo Fabio Fognini, avanza nel tabellone del Master 1000 di Monte Carlo anche Jannik Sinner. Il tennista altoatesino, dopo influenza e vesciche, ha patito oggi nuovi problemi fisici nel corso del secondo set, quando è stato medicato dal suo staff. In ogni caso Sinner è stato superiore alle avversità, e dopo aver vinto il primo set per 6-3 contro il croato Borna Coric, ha perso il secondo 2-6, prima di vincere il terzo quasi in scioltezza per 6-3! Ora Jannik attende nei sedicesimi il vincitore del match tra il finlandese Ruusuvuori, che nelle qualificazioni ha eliminato il giovane azzurro Flavio Cobolli, e il tedesco Otto.