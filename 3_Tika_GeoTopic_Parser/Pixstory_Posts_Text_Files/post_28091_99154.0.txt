La vittoria per 3-1 in trasferta contro lo Spezia consente all’Atalanta di restare in corsa per un piazzamento in Europa, ma non disperde le nubi sul futuro di Gian Piero Gasperini alla guida dei Nerazzurri. In conferenza stampa dopo il match del Picchio, il tecnico piemontese ha infatti lasciato aperta la questione riguardo alla prossima stagione, nonostante un contratto che lo lega al club bergamasco fino al 2024. ''Sembra che arrivare sesti – ha spiegato – sia un fallimento. Mi sembra un po' uno stravolgimento del pensiero. Se l'Atalanta può vincere qualcosa, è una Coppa Italia e sarebbe comunque una impresa. Ho firmato un contratto, è chiaro che 
le cose sono un po' cambiate, molto dipende da cosa deciderà la società ma se andrò avanti lo farò con il massimo entusiasmo". 

Foto: Instagram atalantabc