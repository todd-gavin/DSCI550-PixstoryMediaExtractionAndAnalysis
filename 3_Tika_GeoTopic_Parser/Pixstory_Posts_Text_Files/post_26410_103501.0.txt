Il regista Danny Boyle, celebre per il suo Trainspotting, è la mente e l'occhio dietro Pistol, la serie targata FX che racconterà la storia dei Sex Pistols, un gruppo musicale che negli anni '70 riuscì a imporsi come vera novità spianando la strada al punk. Negli Stati Uniti la serie arriverà il 31 maggio su Hulu, mentre in Italia è attesa prossimamente in streaming su Disney+.
Alla premiere Londinese ieri sera abbiamo visto ben due look Prada direttamente dalla passerella.
Iris Law, figlia di Jude, ha stupito tutti con un nuovo look. La modella si è infatti presentata con un mullet bianco con dettagli neri.
Ha poi indossato il look più iconico dell collezione Autunno/Inverno 2022: canotta bianca logata e abito in rete trasparente con ricami floreali sulla gonna.
Louis Partridge, uno degli attori protagonisti della serie, ha anche lui scelto un total look Prada. Giacca in pelle bordeaux, camicia in seta stampata a mezze maniche e pantaloni sartoriali blu navy.