Sarà una lunga gara per Leclerc quella di oggi quando scatteranno i semafori verdi del gran premio di Canada visto che partirà in ultima posizione dopo che la Ferrari ha deciso di cambiare nuovamente parti del suo motore oltre il limite consentito per stagione. Una scelta consapevole, non a caso, che dovrebbe permettere al ferrarista di avere un'auto più stabile.

In Pole Position l'attuale numero uno della classifica dei piloti Verstappen. Di fianco a lui, quasi a sorpresa Fernando Alonso della Alpine. Sorpresa anche in seconda fila, non tanto per il terzo tempo di Sainz della Ferrari quando per Hamilton della Mercedes che ormai aveva abituato a fare tempi superiori a quelli del compagno di squadra Russel, in quarta fila con l'ottavo tempo.

In Canada hanno un'ottima possibilità le due Haas, con Magnussen e Schumacher entrambi in terza fila. La partenza è fissata per le ore 20.