Sconfitta amara per il Genoa di Blessin che cade in casa per 4-1 contro la Lazio di Sarri. Il tecnico dei rossoblù è intervenuto così nella conferenza stampa post-partita: 
"La settimana scorsa non abbiamo iniziato bene la partita e abbiamo dovuto lottare per entrarci. Oggi nei primi venti minuti la squadra non mi è dispiaciuta. Abbiamo fatto bene, siamo entrati in partita con concentrazione. Abbiamo avuto qualche problema con Portanova sulla sinistra e si è scambiato con Melegoni. E' chiaro che ci sono partite in cui, anche quando ci sono situazioni difficili dove l'arbitro non fischia a favore tuo o perdi dei palloni, devi avere la testa chiara. Abbiamo perso meritatamente. Penso che il VAR sia una cosa positiva perchè corregge le decisioni sbagliate. Abbiamo avuto delle situazioni in diverse partite dove non siamo stati aiutati in quella situazione. Se l'arbitro in quella situazione, o il VAR, interveniva e diceva che era comunque fallo, era da rosso e non sarebbe successo l'1-0 loro. Nelle ultime partite ci è mancato un pizzico di fortuna su questo. Per essere chiari: la Lazio ha vinto meritatamente. Se vediamo i fatti, sul primo gol subito la squadra non si è concentrata. Ha pensato rigore e non rigore, la Lazio è ripartita. Abbiamo fatto troppi regali"