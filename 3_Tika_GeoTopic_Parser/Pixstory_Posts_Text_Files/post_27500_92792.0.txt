Sorpassi, spettacolo e tante sorprese. Si è chiuso con la vittoria della Jaguar di Mitch Evans, il primo dei due ePrix di Roma 2022, con le monoposto della categoria elettrica a sfrecciare per le stradine dell’Eur. Una vittoria non scontata e probabilmente neppure prevista, quella del pilota neozelandese che, partito dalla nona casella in griglia, ha recuperato a suon di sorpassi e giri veloci, bissando così il successo ottenuto nell’edizione 2019 della gara capitolina. Alle sue spalle la Envision di Robin Frijns, per tutta la gara in lotta con la Mercedes del poleman Stoffel Vandoorne, ma incapace di resistere al ritmo impressionante del ventisettenne di casa Jaguar. L’italo-svizzero Edoardo Mortara resta leader della classifica Piloti, domani la rivincita con il secondo ePrix tra le strade della Città Eterna.

Foto: Instagram jaguarracing