"Possibilità di ripescaggio in caso di esclusione dell'Ecuador? Zero". Le parole di Gravina, presidente della Figc, a margine del consiglio federale di oggi, spengono ogni speranza della nazionale di Mancini di partecipare al prossimo mondiale in Qatar. Più di una voce di corridoio vociferava che potesse essere possibile, così dalla Figc hanno chiesto alla Fifa, ma niente, la risposta è stata negativa.

In più la Fifa ha specificato che, se dovesse essere escluso l'Ecuador, verrebbe rimpiazzata con una squadra sudamericana. "In Qatar avrebbero piacere ad avere l'Italia?", ha concluso Gravina, "Anche noi avremmo piacere. Ma le regole sono queste e noi siamo andati fuori per demerito".