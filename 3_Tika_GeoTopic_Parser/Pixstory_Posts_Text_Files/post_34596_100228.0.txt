Stefanos Tsisipas è il primo finalista degli Internazionali d'Italia. Il tennista greco ha sconfitto in semifinale Sascha Zverev in tre set per 4-6 6-3 6-3. Un match combattuto, equilibrato, che ha visto il tedesco farsi avanti in modo quasi fortunoso grazie al nastro della rete che gli ha concesso il break che poi lo ha portato a vincere il primo set 6-4.

Il secondo set si è aperto con un Tsisipas più arcigno che apre il parziale con un "early break" che gli consente di pareggiare i conti chiudendo sul 6-3. Il terzo set ha messo in luce la miglior forma fisica del greco che, come in un dejavu del set precedente, sfrutta il break in un gioco sostanzialmente equilibrato per chiudere nuovamente sul 6-3.

Per Tsisipas è la prima finale nel torneo di Roma. Contro di lui giocherà il vincente di Djokovic-Ruud.