Si è sbloccata la trattativa tra Eintracht Francoforte e Juventus attorno al nome di Filip Kostic: i bianconeri gireranno nelle casse dei tedeschi 17 milioni di euro, 13 fissi e 4 legati a bonus, trovando così il giusto compromesso per convincere la dirigenza dell'Eintracht che chiedeva 20 milioni di euro. Kostic ha firmato un triennale da tre milioni di euro all'anno, bonus inclusi. L'esterno serbo è sbarcato a Torino nella giornata di giovedì, effettuando le visite mediche e firmando il suo contratto. Il suo non è l'unico movimento sull'asse Torino-Francoforte: in Germania finisce infatti Luca Pellegrini, con la formula del prestito secco.