Per il debutto stagionale di Filippo Tortu bisognerà aspettare meno di un mese quando a Nairobi andrà in scena il World Athletics Contenital Tour Gold 2022. Correrà sui 100 metri, ma sarà una eccezione visto che vuole cimentarsi sul doppio della distanza, i 200 metri. “Abbiamo scelto Nairobi con il mio allenatore Salvino Tortu e con Federico Rosa, il manager che da quest’anno collabora con Sprint Academy per la ricerca e selezione dei meeting, perché lo scorso anno abbiamo chiuso la stagione con un ottimo tempo e fantastiche sensazioni. Il contesto e la pista mi sono piaciuti molto e voglio provare a cimentarmi lì anche sui 100 metri”.

La settimana dopo si sposterà in Qatar, a Doha, dove non ha ancora sciolto le riserve sulla distanza. Ma per l’oro a Tokyo nella staffetta 4x100 il futuro sembra essere nei 200 metri, come conferma lui stesso: “A Doha mi aspetto di poter incontrare atleti molto forti che mi stimoleranno a fare bene. Quest’anno gli obiettivi individuali sono chiari: finale ai Mondiali e medaglia agli Europei sui 200 metri.”

Sui 200 metri Tortu detiene il secondo miglior tempo italiano.