La telenovela tra l’Inter e Alexis Sanchez sembra essere arrivata all’ultima puntata. Il Niño Maravilla ha infatti risolto il contratto che lo legava ancora alla società milanese, liberandosi gratuitamente per abbracciare la sfida dell’Olympique Marsiglia, dove sarà allenato dall’ex Hellas Verona Igor Tudor. Una vicenda che, dunque, sblocca anche il mercato in entrata dei nerazzurri, che aspettavano di liberarsi del pesante ingaggio del cileno prima di tornare alla ricerca di un altro attaccante da mettere al servizio di Inzaghi. Il 33enne chiude la sua 
parentesi di 3 anni a Milano con 109 partite giocate e 20 gol. 

Foto: Instagram alexis_officia1