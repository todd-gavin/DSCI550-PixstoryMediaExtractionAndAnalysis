Gli abiti-corazza di Balmain per l'Autunno/Inverno 2022-23 non c'entrano nulla con la guerra: l'ispirazione arriva dal motociclismo, dagli hater e dall'esplosione che ha ferito lo stilista Olivier Rousteing.
Ad ottobre 2020 il direttore creativo Rousteing si è svegliato col viso e parte del corpo ustionato in seguito all’esplosione del camino del suo appartamento Parigino.
Le armature bianche e nere che sfilano in passerella sono una metafora degli attacchi online degli hater, nonché una reminiscenza dei bendaggi che lo stilista ha indossato dopo una grave ustione. Tra minidress futuristici, dettagli neon, corsetti e giacche rinforzate da biker, una cosa è certa: Balmain ha colto il senso di inquietudine dei nostri tempi e lo ha tradotto in abiti.