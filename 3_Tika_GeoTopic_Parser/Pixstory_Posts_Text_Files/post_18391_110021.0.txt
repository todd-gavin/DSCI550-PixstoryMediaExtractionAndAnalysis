Quinto successo consecutivo per Marcell Jacobs nei 100 metri agli Assoluti italiani. Nella serata di Rieti l'oro olimpico in carica non era al top della forma e non ha voluto spingere troppo, ma è riuscito ugualmente a lasciare tutti alle spalle con un tempo non brillantissimo di 10"12. Tanto è bastato però per tornare in pista e riassaporare quel sapore della gara che gli mancava da un po'. 

Alle spalle di Jacobs un ottimo Chituru Ali che chiude in 10"16 mentre Tortu, altro grande atteso, ha finito in terzo posizione in 10"24.

"Se sono tornato? In realtà non me ne sono mai andato", ha detto il vincitore al termine della gara ai microfoni della Rai, "non sono soddisfattissimo del tempo ma l'importante era tornare a correre, ora c'è Stoccolma e poi i Mondiali. Mi serviva ricominciare a gareggiare dopo aver fatto una sola gara all'aperto ed essere stato fermo per questo infortunio. In finale comunque le sensazioni erano migliori rispetto alle batterie".

L'obiettivo di Jacobs è quello di arrivare pronto per il Mondiale di Eugene in programma dal 15 al 24 luglio.