Zlatan Ibrahimovic potrebbe essere vicino al ritiro. Per ora un'indiscrezione che però troverebbe prova nel suo rifiuto alla nazionale svedese per le quattro partite di settembre valide per la Nations League contro Slovenia, Serbia e Norvegia (due match). Potrebbe essersi riacutizzato il dolore al ginocchio che gli ha fatto fare solamente 22 presenze in tutta la stagione, di cui le ultime giocando pochi minuti.

La notizia probabilmente sarà confermata o smentita nelle prossime settimane quando, a fine campionato, il club e il giocatore tireranno le somme e parleranno di un possibile rinnovo. Al momento è davvero un'incognita il futuro dello svedese.

Il "no" alla Svezia potrebbe essere quindi più di un indizio sul fatto che Ibra possa ritirarsi alla fine di questa stagione, in particolare se dovesse vincere lo scudetto con il Milan. Sarebbe la degna conclusione si una incredibile carriera a 40 anni.