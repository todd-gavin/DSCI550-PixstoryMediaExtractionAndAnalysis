Si è svolta oggi la prima giornata di test invernali di Formula 1 e hanno fatto il loro esordio in pista le vetture di nuova generazione, figlio dell'innovativo regolamento tecnico introdotto dalla FOM da quest'anno. Si è comportata molto bene la Ferrari con Charles Leclerc al mattino e Carlos Sainz al pomeriggio, che hanno fatto segnare il 2° e il 3° tempo assoluto. Il più veloce è stato il pilota della McLaren Lando Norris, scegliendo, però, una gomma più morbida rispetto a quella usata dai ferraristi. 4° e 5° posizione per i due piloti della Mercedes, George Russell e Lewis Hamilton, mentre sesto è stato Sebastian Vettel con la Aston Martin. Nono il campione del mondo Max Verstappen, ma ciò non inganni, poiché la Red Bull ha presentato una macchina con soluzione estreme, soprattutto nella zona delle pance (molto scavate e con linee ispirate all'aeronautica) e non ha mai cercato la prestazione.