Collaborazione tra la celebre Maison e Sotheby’s per mettere all’asta 200 paia di sneaker speciali Louis Vuitton e Nike Air Force 1 by Virgil Abloh custodite in una preziosa valigetta. Il ricavato sarà devoluto a The Virgil Abloh Post-Modern Scholarship Fund che collabora con la Fashion Scholarship Fund per supportare gli studi di alunni meritevoli di origini black, afro-americane e africane. Prima della sua scomparsa, il 28 novembre 2021, il Direttore Artistico delle collezioni uomo Louis Vuitton era coinvolto in prima persona nell’organizzazione dell’asta e degli eventi correlati che avranno luogo da gennaio per tutto il 2022. L’asta, infatti, sarà realizzata in collaborazione con la sua famiglia e sarà on line dal 26 gennaio all’8 febbraio e includerà le sneaker con un’offerta di partenza di 2.000 dollari.