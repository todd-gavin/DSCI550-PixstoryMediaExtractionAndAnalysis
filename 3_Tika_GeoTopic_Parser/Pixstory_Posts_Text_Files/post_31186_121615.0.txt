L'alleanza sarà impegnata per i prossimi otto anni, fino al 2030, con l'obiettivo di risolvere una delle disparità più evidenti nella risposta all'AIDS. I membri dell'Alleanza sono uniti nella valutazione che la sfida è superabile attraverso la collaborazione.
"L'ampio divario nella copertura terapeutica tra bambini e adulti è scandaloso", ha dichiarato il Direttore esecutivo dell'UNAIDS Winnie Byanyima. "Attraverso questa alleanza, tradurremo questo affronto in azione. Unendo nuovi farmaci perfezionati, un nuovo impegno politico e l'attivismo determinato delle comunità, possiamo essere la generazione che pone fine all'AIDS nei bambini. Possiamo vincere, ma solo insieme".
"Nonostante i progressi compiuti per ridurre la trasmissione verticale, aumentare i test, le cure e ampliare l'accesso alle informazioni, i bambini di tutto il mondo hanno ancora molte meno probabilità degli adulti di avere accesso ai servizi di prevenzione, assistenza e cura dell'HIV", ha dichiarato il Direttore generale dell'UNICEF Catherine Russell. "Il lancio dell'Alleanza Globale per porre fine all'AIDS nei bambini è un importante passo avanti e l'UNICEF è impegnato a lavorare con tutti i nostri partner per raggiungere un futuro senza AIDS".

"Nessun bambino dovrebbe nascere o crescere con l'HIV, e nessun bambino con l'HIV dovrebbe rimanere senza cure", ha dichiarato Tedros Adhanom Gheberyesus, Direttore generale dell'OMS. “Il fatto che solo la metà dei bambini colpiti da HIV riceva gli antiretrovirali è uno scandalo e una macchia sulla nostra coscienza collettiva. L'Alleanza Globale per porre fine all'AIDS nei bambini è un'opportunità per rinnovare il nostro impegno nei confronti dei bambini e delle loro famiglie, per unirci, per parlare e per agire con determinazione e in solidarietà con tutte le madri, i bambini e gli adolescenti."