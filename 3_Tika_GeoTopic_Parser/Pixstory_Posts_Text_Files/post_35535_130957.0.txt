"Atalanta B.C. informa che, in seguito al trauma diretto riportato durante la gara di campionato Atalanta-Milan, Berat Djimsiti è stato sottoposto ad accertamenti clinico-strumentali che hanno evidenziato una frattura composta del terzo medio del perone sinistro. Il calciatore ha iniziato sin da subito le cure stabilite nel programma di recupero". Con questo comunicato ufficiale la società orobica fa il punto in merito alla situazione del difensore albanese uscito ieri dolorante dal campo del Gewiss Stadium.