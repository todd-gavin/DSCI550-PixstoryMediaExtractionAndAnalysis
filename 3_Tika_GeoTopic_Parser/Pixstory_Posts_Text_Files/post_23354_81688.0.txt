Il governo regionale delle Baleari (Spagna) ha approvato una moratoria che congela per quattro anni la concessione di nuove licenze turistiche per strutture come hotel e alloggi: si tratta di una misura volta a passare da un modello turistico basato sulla "quantità" a uno che predilige la "qualità", secondo la presidente regionale Francina Armengol.

Così, per i prossimi quattro anni le licenze turistiche concesse non potranno essere superiori alle 18.718 attuali, ha spiegato il governo. Il provvedimento è pensato per cercare di favorire uno sviluppo del settore turistico sostenibile dal punto di vista "sociale, economico, ambientale e territoriale".