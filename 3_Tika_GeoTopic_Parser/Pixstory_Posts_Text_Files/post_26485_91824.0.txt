Iprimi capi disegnati da Camille Miceli, nuova direttrice artistica di Pucci, saranno messi in vendita il giorno stesso dell’evento di lancio, previsto il 29 aprile a Capri con un pubblico ristretto di giornalisti e influencer.
Li si potrà acquistare non solo su pucci.com e nei monomarca della griffe, ma anche su mytheresa.com, grazie a un accordo con l’e-tailer, che sarà anche partner esclusivo dell’happening fisico. 
La stilista con trascorsi in Chanel, Dior Couture e Vuitton (dove è stata direttrice creativa degli accessori) è entrata in carica lo scorso primo settembre, dopo che Lvmh ha rilevato il 33% della maison ancora in mano a Laudomia Pucci, figlia del fondatore. Ha colmato un gap che durava dal 2017, quando era uscito di scena Massimo Giorgetti: dopo di lui non c'era più stato un direttore artistico full time.

https://www.fashionmagazine.it/market/il-29-aprile-a-capri-con-format-see-now-buy-now-pucci-nellera-miceli-accordo-esclusivo-con-mytheresa-per-il-lancio-109310