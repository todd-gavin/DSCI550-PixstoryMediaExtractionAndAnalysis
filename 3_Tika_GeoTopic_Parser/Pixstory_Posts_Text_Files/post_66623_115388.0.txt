കോളേജിലെ സീനിയർ ആയിരുന്ന ജിബുചേട്ടൻ സെമിനാരി പഠനത്തോടൊപ്പം ധാരാളം പുസ്തകങ്ങളും വായിക്കുന്നയാളാണ്. ധാരാളം കവിതകളെഴുതാനും ചേട്ടൻ മറന്നിരുന്നില്ല.അത്തരത്തിൽ തന്റെ കവിതകളെല്ലാം ചേർത്ത് വെച്ച് അദ്ദേഹം നമുക്ക് നൽകുന്ന സമ്മാനമാണ് "ബാവുൾ, വേരുകളില്ലാതെ പ്രണയിക്കുന്നവർ" എന്ന കവിതസമാഹാരം.എഴുപതോളം കവിതളടങ്ങുന്ന ഈ സമാഹാരത്തിനകത്ത് വ്യക്തവും കൃത്യവുമായ രാഷ്ട്രീയമുണ്ടെന്നുള്ളത് തീർച്ചയാണ്.കോളേജിലെ എൻ എസ് എസിന്റെ ഭാഗമായാണ് ജിബു ചേട്ടനെ ഞാൻ പരിചയപ്പെട്ടത്.തുടർന്നുള്ള ചർച്ചകളിലും സംസാരങ്ങളിലുമുടനീളം ജിബു ചേട്ടന്റെ അറിവും,സമൂഹത്തെ കുറിച്ചുള്ള ഉൾകാഴ്ച്ചയും എനിക്ക് മനസിലാക്കാൻ കഴിഞ്ഞിരുന്നു.അങ്ങനെയിരിക്കെ കോളേജിൽ സംഘടിപ്പിച്ച ഒരു കവിയരങ്ങിലും ഞങ്ങളൊരുമിച്ച് പങ്കെടുത്തിരുന്നു.അതുകൊണ്ടൊക്കെ തന്നെയാണ് ഈ സമാഹാരത്തെ ഞാനേറെ പ്രതീക്ഷയോടെ ഉറ്റ് നോക്കുന്നതും.കോളേജിലെ പരുപാടികളിലും,പരീക്ഷതിരക്കിലും കുറേ കാലമായി വായന മുടങ്ങി കിടക്കുന്നതിന്റെ വേദനയോടൊപ്പം,കയ്യിൽ കിട്ടിയിട്ട് ധാരാളം സമയമായെങ്കിലും ഇത് വരെയും അത്രമേൽ പ്രിയപ്പെട്ട ജിബു ചേട്ടന്റെ പുസ്തകം തുടങ്ങി വച്ചതല്ലാതെ വായിച്ച് പൂർത്തിയാക്കാൻ കഴിയാത്തതിന്റെ വിഷമം എന്നെ വല്ലാതെ അലട്ടുന്നുണ്ടായിരുന്നു.എന്നാൽ ഇന്നത് പൂർത്തീകരിക്കാൻക്കാനുള്ള തീരുമാനത്തിലാണ്.വേരുകളില്ലാതെ പ്രണയിക്കുന്ന മാന്ത്രിക വിദ്യ ഞാനുമൊന്ന് പരിചയിച്ച് നോക്കട്ടെ!