Può ancora sperare nella qualificazione l'Italia femminile impegnata agli Europei. Dopo la sonora sconfitta con la Francia nel match d'esordio, la seconda gara del gruppo D ha visto le ragazze del ct Bertolini pareggiare contro l'Islanda.

Un pareggio per 1-1 in rimonta. Le azzurre sono andate in svantaggio al 3' minuto dopo una corta respinta di Game e il bel tiro di Vilhjalmsdottir che con l'esterno destro mette la palla all'incrocio. La rete dell'Islanda ha dato mezza scossa alle italiane ma nonostante il possesso palla e i tentativi, sono state poche le occasioni create. Nella ripresa sono state le avversarie a sfiorare il raddoppio al quarto d'ora con Johannsdottir che non sfrutta una mischia in area nonostante la posizione ravvicinata. Per fortuna nel calcio c'è una regola non scritta che dice "gol sbagliato, gol subito". Sul rovesciamento di fronte, è Bergamaschi a pareggiare mettendo dentro un ottimo assist di Bonansea dalla sinistra. L'attaccante della Juventus potrebbe andare in rete dieci minuti più tardi quando il palo ferma l'esultanza.

Per sperare di approdare ai quarti di finale serve una vittoria nell'ultima partita contro il Belgio. Contemporaneamente l'Islanda non deve battere la Francia.