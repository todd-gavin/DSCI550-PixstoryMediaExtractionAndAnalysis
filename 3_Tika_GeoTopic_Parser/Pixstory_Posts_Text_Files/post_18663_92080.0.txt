Inizia benissimo il torneo di Marrakech per Lorenzo Musetti. Il tennista italiano ha battuto Albert Ramos-Vinolas, quarta testa di serie del seeding, e vola al secondo turno. Una vittoria in due set con il risultato di 7-6 e 6-1.

Il primo set è stato molto equilibrato e ha visto Musetti trionfare al tie-break. Per l'azzurro non era iniziato bene il match, ma è cresciuto con il passare dei minuti. Anche se nel primo set ha pagato parecchio le prime battute (solo il 50%) è riuscito a portarlo a casa. Diverso il secondo set in cui invece Musetti ha dominato e concesso un solo game all'avversario e chiudendo sul 6-1.

Con la vittoria Musetti si è preso una rivincita sulla sconfitta subita al torneo di Indian Wells del 2021.