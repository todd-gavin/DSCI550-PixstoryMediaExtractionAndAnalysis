Continuano a cambiare i rapporti di forza anche nella seconda sessione di prove libere del GP di Spagna della classe regina delle due ruote. Dopo una mattinata dominata dalle Suzuki, torna in cattedra la Yamaha di Fabio Quartararo che, dopo la vittoria a Portimao, spera di concedere il bis su un’altra pista dove la ciclistica e la maneggevolezza (punti forti della Yamaha) contano più della potenza del motore. Alle sue spalle, risalgono la china le Ducati, rimaste nelle retrovie nella prima sessione: Enea Bastianini è secondo, seguito a ruota dalla Desmosedici GP21 ufficiale di Pecco Bagnaia e da Jorge Martin. Quinto posto per Nakagami, mentre Marc 
Marquez, caduto ben due volte, è solo 19°. 

Foto: Instagram motogp