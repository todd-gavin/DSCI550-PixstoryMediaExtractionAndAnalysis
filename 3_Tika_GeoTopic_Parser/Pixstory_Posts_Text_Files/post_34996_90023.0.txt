Non sbaglia l'Argentina di Scaloni contro il Venezuela e continua la rincorsa al primo posto del girone di qualificazione ai prossimi Mondiali. Dopo la vittoria di Brasile, Uruguay, Paraguay e Colombia arriva anche la vittoria della Selección che chiude la pratica con un netto 3-0 contro una squadra che, già eliminata, non aveva più nulla da chiedere.

Ad aprire le danze è il fiorentino Nico Gonzales con una deviazione decisiva su assist dell'ex Udinese De Paul. La partita scivola via veloce fino a un quarto d'ora dalla fine quando Di Maria raddoppia con un bel pallonetto a scavalcare il portiere venezuelano che, 5 minuti più tardi, deve raccogliere nuovamente il pallone in fondo alla rete. Gol di Messi, fischiato a Parigi ma applauditissimo dal pubblico argentino.

Argentina-Venezuela 3-0

Reti: 34' N. Gonzalez, 77' Di Maria, 82' Messi

Argentina (4-2-3-1): Armani; Molina, Pezzella, Otamendi, Tagliafico; De Paul, Paredes (88' G. Rodriguez); N. Gonzalez (88' Boyé), Messi, MacAllister (70' Di Maria); J. Correa (64' A. Correa). Ct. Scaloni
Venezuela (5-3-2): Fariñez; Rosales, Ferraresi, Chancellor, Makoun, Navarro (46' Murillo); José Martinez, Casseres (62' L. Gonzalez), Herrera (77' Machis); Rondon (83' Savarino), Josef Martinez (62' Aristeguieta). Ct. Pekerman