Finalmente a Milano lo store A|X Armani Exchange. Il marchio, lanciato nel 1991 a New York, approda dopo più di trent’anni in Italia, con il suo primo negozio, il più grande e rappresentativo d’Europa. In  Corso Vittorio Emanuele II, propio per evidenziare lo spirito inclusivo e democratico, a pochi passi da piazza San Babila, luogo di shopping e di aggregazione multigenerazionale. Anche il team del negozio è stato selezionato in modo dinamico, rendendo pubblica e aperta a tutta la città la ricerca, attraverso un’attività di affissioni e una campagna social, con lo slogan I need you.
Progettato direttamente da Giorgio Armani con il suo team di architetti, lo store è parte di un edificio ideato da Giò Ponti nel quale si inserisce in modo armonico, essenziale ma ad alto impatto visivo.
Inoltre L’intero progetto è stato concepito in modo da ridurre al minimo l’impatto ambientale, dalla scelta dei materiali, alle finiture e ai rivestimenti fino all’illuminazione. Il metallo e il vetro, sono facilmente smontabili, riutilizzabili e riciclabili. Le ceramiche sono prodotte con una percentuale di materia riciclata tra il 20 e il 40%. Il legno e i rivestimenti provengono da foreste certificate FSC (Forest Stewardship Council). Il sistema di illuminazione, con tecnologia LED di ultima generazione, è stato studiato per contenere gli sprechi.