L'assenza di Zlatan Ibrahimovic nel derby contro l'Inter si è sentita (nonostante la vittoria rossonera), ma a causa dell'infiammazione al tendine d'Achille non gli ha permesso di giocare e potrebbe tenerlo lontano dal campo anche a metà settimana quando il Milan giocherà in Coppa Italia contro la Lazio. Nonostante i 40 anni compiuti lo scorso ottobre, si inizia già a parlare di un possibile rinnovo di contratto a fine anno quando l'attaccante svedese andrà per i 41 anni.

“Con Ibrahimovic c’è un discorso aperto. Lui sa e non finge sulla sua situazione e quello che potrebbe essere l’accordo col Milan", ha detto Paolo Maldini, direttore tecnico del Milan, a fine derby, "Se non sarà in grado di andare avanti sarà lui stesso a dire smetto. Lui al momento vuole continuare, Zlatan non sarà mai un peso per questa squadra ma sempre una risorsa. Abbiamo un rapporto stupendo”.