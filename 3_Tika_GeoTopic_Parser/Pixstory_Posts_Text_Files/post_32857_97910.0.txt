Nel posticipo pomeridiano l'Inter batte l'Udinese 2-1 in trasferta alla Dacia Arena e tiene accesa la speranza di vincere il suo 20° scudetto e recuperare sul Milan, che oggi ha superato 1-0 la Fiorentina a San Siro e mantiene due lunghezze di vantaggio. Di Brozovic e Lautaro Martinez le due reti nerazzurre nel primo tempo. Nel secondo Pussetto accorcia ma il risultato regge fino alla fine. Nel posticipo serale 0-0 tra la Roma di Mourinho, che fa ampio uso di turnover ed è già proiettata sul match di coppa del giovedì con il Leicester, e il Bologna. Ciò nonostante il portienre emiliano Skoroupski toglie più di una volta le castagne dal fuoco salvando la porta rossoblù. Il pareggio costa alla Roma il riaggancio della Lazio a quota 59 in quinta posizione.