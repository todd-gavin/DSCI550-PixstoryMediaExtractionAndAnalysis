Utah Jazz - Dallas Mavericks 118-126
Nonostante l'assenza di Luka Doncic, i Mavs espugnano il campo dei Jazz e si riportano in vantaggio per 2-1 nella serie. Fondamentale l'apporto della coppia Brunson-Dinwiddie che segna i canestri nei momenti decisivi. Per i due ci sono rispettivamente 31 e 20 punti. Ai padroni di casa non bastano i 32 punti di Donovan Mitchell e i 24 di Bojan Bogdanovic.

Minnesota Timberwolves - Memphis Grizzlies 95-104
Impresa dei Grizzlies che si riprendono il vantaggio del fattore campo vincendo la prima delle due gare in programma in Minnesota. Una vittoria arrivata dopo essere stati sotto anche di 26 punti nel primo tempo e ancora di 25 a 15' dalla sirena, grazie a un clamoroso quarto finale chiuso con il parziale di 37-12. Protagonisti principali Desmond Bane con 26 punti e Ja Morant, autore di una tripla doppia da 16+10+10. Tra i padroni di casa, 22 punti di D'Angelo Russell, solo 8 e 5 rimbalzi per Karl-Anthony Towns.

Denver Nuggets - Golden State Warriors 113-118
Successo prezioso per i Warriors che si portano sul 3-0, a una vittoria dal passaggio di turno. Con Stephen Curry utilizzato ancora come sesto uomo di lusso, Golden State ha trovato in Jordan Poole il terzo terminale d'attacco. 27 punti per entrambi, a cui si aggiungono i 26 di Kaly Thompson e la solita difesa monumentale di Draymond Green, autore della rubata decisiva su Nikola Jokic nei secondi finali. Il serbo Ã¨ stato autore comunque dell'ennesima prova maiuscola, conclusa con 37 punti e 18 rimbalzi.