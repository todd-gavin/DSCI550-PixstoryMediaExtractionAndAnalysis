Nel venerdì di libere del GP di Monaco, Charles Leclerc ha fatto segnare il miglior tempo sia al mattino (davanti a Perez e Sainz), che al pomeriggio, in 1:12.656. Il monegasco, padrone di casa a Monte Carlo, ha preceduto il compagno della Ferrari Carlos Sainz di 44 millesimi, più staccate le due Red Bull, con Sergio Perez e Max Verstappen in seconda fila virtuale a 3 e 4 decimi. Quinto Norris con la McLaren, davanti a Russell (Mercedes)Nei dieci anche Gasly (AlphaTauri), Alonso (Alpine), Vettel (Aston Martin) e Tsunoda (AlphaTauri). Sfortunato Hamilton, che per ben cinque volte ha dovuto abortire il giro veloce per traffico, ed è 12°. Peggio di lui è andata a Ricciardo, che è finito a muro alle piscine e non ha potuto fare neanche un giro su quella che è sempre stata la "sua" pista preferita. Ottime anche le simulazioni passo gara della Ferrari, sul 1'16 basso, contro il 16 e mezzo della Red Bull e il 16 alto della Mercedes.