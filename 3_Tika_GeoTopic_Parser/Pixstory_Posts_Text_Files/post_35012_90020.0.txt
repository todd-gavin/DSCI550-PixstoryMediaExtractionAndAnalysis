Il tennis mondiale avrà una nuova numero 1, Iga Swiatek. La tennista polacca doveva fare una cosa nell'ultimo match del torneo di Miami, vincere contro la svizzera Viktorija Golubic, cosa riuscita con estrema facilità in due set per 6-2, 6-0. La Wta ha voluto celebrare il traguardo con una foto su Instagram in cui gioca con il nome della tennista, sostituendo la "I" di Iga con il numero 1.

Per Swiatek si tratta anche di un record: è la prima tennista polacca a raggiungere il gradino più alto del podio. Prima di lei si era avvicinata Agnieszka Radwanska, fermandosi però solo alla seconda posizione.

La classifica Wta sarà priva di Ashleigh Barty dal 4 aprile. La tennista australiana, fino a oggi prima al mondo, ha annunciato il suo ritiro chiedendo contestualmente alla Federazione di toglierla di essere cancellata dalla prossima graduatoria. Cancellazione chiesta e ottenuta.