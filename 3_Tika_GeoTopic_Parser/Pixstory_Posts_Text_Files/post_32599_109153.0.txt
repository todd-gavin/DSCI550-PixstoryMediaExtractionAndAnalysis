Jannik Sinner, testa di serie numero 2 del tabellone, al rientro dopo l'affaticamento muscolare che l'ha costretto a dare forfait al Roland Garros, ha perso in tre set contro l'americano Tommy Paul negli ottavi di finale dell'ATP di Eastbourne. 6-3 3-6 6-3 il risultato finale in favore di Paul. Fuori anche Lorenzo Sonego il quale, perso al tie break il primo set 7-6 con l'australiano Alex De Minaur, si è lasciato andare, cedendo anche la seconda ripresa per 6-2. Buone notizie, invece, dal torneo femminile, con Camila Giorgi che demolisce l'ex numero 1 del mondo, la spagnola Gabine Muguruza, vincendo il primo set per 7-5, andando sotto e poi rimontando nel secondo, chiuso per 6-3! A Wimbledon, dove sono in corso le qualificazioni al tabellone principale del prestigioso slam londinese, dei sei italiani al secondo turno ne restano la metà. Andrea Vavassori ha superato 7-5 6-1 il brasiliano Menezes, Andreas Seppi per 6-4 6-2 il britannico McHugh e Savatore Caruso per 7-6 6-3 l'americano Krueger. Sconfitti, al contrario, Andrea Pellegrino (7-5 6-3 dal tedesco Marterer), Federico Gaio (6-2 6-3 dall'austriaco Novak) E Riccardo Bonadio (6-3 6-4 dallo svedese Ymer). In campo femminile, infine, erano tre le ragazze ancora in corsa ma non ne rimane nessuna: Lucrezia Stefanini ha perso con la rivelazione dello scorso Roland Garros, la francese Jeanjean per 6-3 2-6 6-3. Eliminate anche Cristiana Ferrando, dalla cinese Yuan ritirandosi nel secondo set quando era sotto 5-3 dopo aver vinto il primo 6-3, e Jessica Pieri 7-5 6-3 dalla tedesca Schunk.