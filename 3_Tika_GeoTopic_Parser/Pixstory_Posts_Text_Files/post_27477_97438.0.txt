Archiviato il weekend di Imola, la Formula 1 scalda i motori per il fine settimana del Gran Premio di Miami, che porterà le monoposto a sfrecciare sull’inedito tracciato disegnato attorno all’Hard Rock Stadium, casa dei Miami Dolphins della NFL. Nell’attesa, però, la Federazione si trova a dover gestire un’emergenza di non poco conto: entrambi i direttori di gara, che da quest’anno hanno preso il posto del contestato Michael Masi, sono infatti positivi al Covid-19. E non è da escludere la possibilità che sia Niels Wittich che Eduardo Freitas possano saltare l’evento del prossimo 8 maggio. Si studiano dunque le alternative, dall’opzione che Wittich 
lavori da remoto a Ginevra a quella che vede la disponibilità di Scott Elkins, direttore di gara in Formula E. Esclusa, invece, la chance di richiamare Michael Masi. 

Foto: Instagram gpfansnl