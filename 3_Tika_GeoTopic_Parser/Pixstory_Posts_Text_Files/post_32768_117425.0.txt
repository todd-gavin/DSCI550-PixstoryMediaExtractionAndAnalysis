Fabio Fognini è l'unico dei tre italiani impegnati oggi nei tornei ATP a passare il turno, lo fa domando al tie break del terzo set lo sloveno Bedene 6-3 3-6 7-6. Nulla da fare invece per il giovane Luca Nardi, già bravo ad arrivare intabellone, eliminato dal ben più esperto e quotato spagnolo Pablo Carrena Busta per 6-2 6-1. A Gstaad, in attesa di domani quando Matteo Berrettini tornerà in campo dopo il covid e se la vedrà direttamente negli ottavi con il francese Gasquet, arriva lo stop a sorpresa per Lorenzo Sonego contro il peruviano Varillas, che lo supera piuttosto nettamente 7-6 6-2. Per quanto riguarda le donne, nel WTA di Palermo brava Lucia Bronzetti, che supera 6-3 6-3 la cinese Wang e si qualifica per gli ottavi di finale, così come Elisabetta Cocciaretto, che domina il derby con Sara Errani per 6-1 6-0. Niente da fare, invece, per Lucrezia Stefanini (61- 7-6 per l'ungherese Udvardy) mentre dà forfait la numero uno del tabellone Martina Trevisan per un problema alla schiena. Già agli ottavi da ieri, infine, Jasmine Paolini, che domani affronterà la cinese Zhang, numero 3 del tabellone.