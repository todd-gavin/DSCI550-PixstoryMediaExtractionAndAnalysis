Il podio dei 100 metri femminili nei campionati del mondo di atletica leggera lo conquistano interamente le giamaicane. Tripletta di Shelly Ann Fraser Pryce, Shericka Jackson ed Elaine Thompson-Herah - alla pari degli americani in campo maschile - che non ammette repliche. Il traguardo è stato tagliato con il tempo incredibile di 10.67, Jackson è arrivata seconda mettendo a segno il suo record personale con 10.73 e il bronzo è arrivato con un 10.81 da parte della campionessa Olimpica di Rio e Tokyo.

Menzione speciale va alla prima classificata ribattezzata "Pocket Rocket" Shelly-Ann Fraser Pryce. Per lei è il quinto oro nei 100 metri piani ai Mondiali dopo Berlino 2009, Mosca 2013, Pechino 2015 e Doha 2019, oltre ovviamente alle Olimpiadi di Londra 2012. Ma non solo: ha ritoccato il già suo primato di donna più anziana a vincere il titolo mondiale, il secondo da mamma. A Eugene, a 35 anni, ha fatto una gara semplicemente perfetta.