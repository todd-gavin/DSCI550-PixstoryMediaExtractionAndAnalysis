Julius Juul, il direttore creativo di Heliot Emil, risponde alla videocall dal suo studio di Copehagen – è vestito di nero, ha una catena d’argento intorno al collo, e, dietro di lui, c’è un moodboard di look e bozzetti su una lavagna bianca. «Vogliamo spingere l’innovazione oltre i suoi stessi limiti», racconta con la voce quietamente entusiasta del pensatore che spieghi in modo profondo e semplice una sua intuizione.  «Ogni volta che ci mettiamo al lavoro su una collezione, abbiamo l’idea di esplorare l’idea di innovazione». La risposta arriva a proposito di una domanda, quella di apertura dell’intervista, che riguarda l’uso della tecnologia nella collezione SS22 di Heliot Emil presentata a Parigi durante l’ultima fashion week. Tra i molti elementi della collezione c’erano tessuti anti-radiazione, stivali e abiti stampati in 3D e soprattutto accessori anti-tracking che bloccano i segnali GPS. 

https://www.nssmag.com/it/fashion/29485/julius-juul-heliot-emil