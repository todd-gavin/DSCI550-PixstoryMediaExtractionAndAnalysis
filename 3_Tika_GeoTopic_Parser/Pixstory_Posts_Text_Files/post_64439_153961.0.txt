ദേശീയ ഗെയിംസ് ഫുട്ബോൾ; കേരളം ഫൈനലിൽ
ഗുജറാത്തിൽ നടക്കുന്ന ദേശീയ ഗെയിംസിൻ്റെ പുരുഷ വിഭാഗം ഫുട്ബാളിൽ കേരളം ഫൈനലിൽ. 
ഇന്ന് അഹമദാബാദിൽ നടന്ന ഒന്നാം സെമിയിൽ കേരളം കർണാടകയെ മറുപടി ഇല്ലാത്ത രണ്ടു ഗോളുകൾക്ക് തോൽപ്പിച്ചു.
കേരളത്തിനായി ആഷിഖ്, വിഷ്ണു എന്നിവരാണ് ഗോൾ നേടിയത്. 
പതിനൊന്നാം തീയ്യതി നടക്കുന്ന ഫൈനലിൽ ബംഗാൾ - സർവീസസ് രണ്ടാം സെമി ഫൈനൽ വിജയികളെയാണ് കേരളം നേരിടുക. 
1997 ൽ ബാംഗ്ലൂരിൽ വെച്ചാണ് കേരളം അവസാനമായി ദേശീയ ഗെയിംസ് പുരുഷ വിഭാഗം ഫുട്ബാളിൽ ജേതാക്കളായത്.