La Roma Eterna, la spiritualità di Roma, la Roma celeste, una città che non finisce d' ispirare il direttore creativo delle linee femminili di Fendi donna, Kim Jones, che anche questa volta, per la sua nuova collezione di haute couture che ha sfilato a Parigi, ha pensato alla storica capitale.
Qui, i codici storici della città, i suoi marmi statuari e l'estetica ecclesiastica, vengono esplorati in una cornice futuristica.
Il problema di questa collezione non sono di certe le dignitosissime e maestose fonti d’ispirazione ma l’esecuzione dilettantesca.
Sembra tutto tenuto insieme attraverso spille da balia e colla a caldo come la presentazione di un gruppo di studenti Marangoni.
Non c’è un singolo abito che stia vagamente bene addosso alle modelle, e se non sta bene a loro a chi può stare bene un copri auto con la faccia di Gesù?
Fendi Couture, per l’ennesima volta, sbaglia e in pieno. Sono purtroppo ben lontani e ormai confusi i ricordi una couture magnifica e principesca come quella di Karl Lagerfeld…