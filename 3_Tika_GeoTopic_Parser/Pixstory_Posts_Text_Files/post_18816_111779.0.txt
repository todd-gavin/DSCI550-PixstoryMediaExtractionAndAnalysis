La Juventus ha aggiornato lo store online per la vendita delle magliette per la prossima stagione. Nel farlo ha dovuto mettere i nuovi numeri di maglia e qualche giocatore ha cambiato dallo scorso anno. Il primo è stato Federico Chiesa, out al termine della stagione scorsa in cui indossava il numero 22: ha scelto il numero 7, quello che solo dodici mesi fa era sulle spalle di Cristiano Ronaldo, approdato al Manchester United solo negli ultimi giorni di mercato. 
 
Cambio di numero anche per il rinforzo di gennaio Vlahovic. Arrivato in bianconero, si era accaparrato il 7 (quello vacante di Ronaldo), ma da adesso avrà il 9 ormai orfano di Alvaro Morata. Sul sito della Juve si legge: "Un attaccante totale, un campione che è il presente della Juventus, ma guarda al futuro, con i suoi gol, la sua potenza, la sua gioventù. La maglia della Juventus di Vlahovic è il simbolo di chi, quando indossa i colori bianconeri, sbaraglia ogni tipo di avversario per arrivare alla vittoria, senza mai arrendersi". 
 
Infine è assente un proprietario per la storica maglia 10. L'ultimo a indossarla è stato Dybala ma, a breve, dovrebbe far ritorno un suo vecchio proprietario, Paul Pogba, che potrebbe nuovamente riappropriarsene.