Purtroppo gli esami effettuati in Germania hanno confermato la prima diagnosi: il tumore ai testicoli che ha colpito Sebastien Haller, neo attaccante del Borussia Dortmund, è maligno e il giocatore dovrà sottoporsi a un ciclo di chemioterapia.

"Sebastien riceverà il miglior trattamento possibile", ha detto il direttore sportivo del Borussia, "Le possibiltà di recupero completo sono molto buone. I nostri pensieri sono con lui e con la sua famiglia in questo momento molto difficile. Gli auguriamo tanta forza e ottimismo".

Haller intanto è apparso sorridente sui social per ringraziare lo staff medico che si sta prendendo cura di lui. Ma non solo: ha anche postato una fotografia con una maglia dell'Utrecht - squadra olandese - che gli è stata inviata con tutte le firme dei giocatori. "Dankjewel", la sua risposta che in olandese vuol dire "grazie".

Quanto al calcio giocato, il club giallonero dovrà tornare sul mercato per sostituire quello che era il pezzo pregiato perché starà a lungo assente. Haller era arrivato dall'Ajax per sostituire Haland partito per Manchester per oltre 30 milioni di euro.