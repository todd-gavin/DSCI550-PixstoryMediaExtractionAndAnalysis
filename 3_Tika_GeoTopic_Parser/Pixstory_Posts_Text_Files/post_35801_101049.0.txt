"Voi volete sapere chi sia sulla locandina del ritiro per capire chi resti a Napoli o meno. Potrei fregarvi facendo una carrellata dei calciatori che sono stati nel Napoli in questi diciotto anni. Chi  deve rimanere? Anguissa sicuramente rimane". Queste le parole di Aurelio De Laurentiis, Presidente del Napoli, che hanno di fatto spento le voci di mercato attorno al centrocampista azzurro Zambo Anguissa. Il calciatore è molto ricercato da diverse squadre europee per le buone prestazioni di quest’anno e fa gola a molti top club. Il Presidente dei partenopei lo giudica invece incedibile, ma se dovesse arrivare un’offerta generosa come si comporterebbe? D’altronde sta già vacillando per non cedere Victor Osimhen. Staremo a vedere. Il mercato non è ancora iniziato.