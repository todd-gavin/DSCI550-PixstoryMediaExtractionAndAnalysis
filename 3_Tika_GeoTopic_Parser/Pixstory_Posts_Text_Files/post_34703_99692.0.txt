Il gol di Florenzi contro il Verona ha spianato la strada al Milan per la vittoria della partita e per avvicinarsi all’agognato scudetto. A fine stagione però il giocatore ex Roma e Psg non sa se rimarrà a Milanello o se invece dovrà tornare in giallorosso per la fine del prestito. Da quanto si vocifera il Milan vorrebbe esercitare il diritto di riscatto, ma i 4,5 milioni di euro che dovrebbe alla Roma sarebbero troppi per un calciatore spesso infortunato. 

L’intoppo economico però potrebbe non rappresentare più un problema se il Milan dovesse vincere lo scudetto. Con i soldi che entrerebbero non farebbe molta differenza avere uno sconto o meno, la scelta sarebbe solo dal punto di vista tecnico.