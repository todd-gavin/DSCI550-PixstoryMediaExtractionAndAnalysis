Dopo lo spostamento della sede della finale di Champions League - da San Pietroburgo a Parigi - anche la FIS, la federazione dello Sci, ha comunicato che le gare della prossima Coppa del Mondo in programma in Russia verranno spostate in un'altra località o addirittura cancellate "nell'interesse della sicurezza di tutti i partecipanti e per mantenere l'integrità della Coppa del Mondo".

In particolare non saranno disputate in Russia le gare del 25-27 febbraio di sci cross a Sunny Valley, quelle del 26-27 febbraio di freestyle a Yaroslavl, il salto con gli sci femminile del 18-20 marzo a Nizhny Tagil, quelle di salto con gli sci femminile del 25-27 marzo a Chaikovsky e, infine, quelle di sci di fondo inizialmente in programma dal 18 al 20 marzo a Tyumen.

La decisione di spostare le gare della Coppa del Mondo è stata presa dopo la scelta di annullare la gara di Ski-Cross di Sunny Valley, a cui inizialmente avevano preso parte solo 6 atleti russi.