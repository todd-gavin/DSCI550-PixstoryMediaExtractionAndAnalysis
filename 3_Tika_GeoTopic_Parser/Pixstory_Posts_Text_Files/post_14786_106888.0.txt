nuovi dati presentati da Vertex Pharmaceuticals in occasione della 45° Conferenza sulla Fibrosi Cistica della European Cystic Fibrosis Society (ECFS) confermano i benefici dell'uso a lungo termine di Kaftrio e del trattamento precoce con i farmaci modulatori di CFTR.
I cinque abstract scientifici presentati dall’azienda alla Conferenza ECFS di quest'anno evidenziano che: 
KAFTRIO in combinazione con ivacaftor porta ad un miglioramento della funzionalità polmonare e una riduzione del rischio di esacerbazioni polmonari, di trapianto polmonare e di morte per le persone affette da Fibrosi Cistica. Non è stata evidenziata perdita di funzionalità polmonare a due anni per le persone affette da FC (genotipi F/F o F/MF) trattate con KAFTRIO  in combinazione con ivacaftor, rispetto ai soggetti non trattati con un modulatore CFTR
L'inizio del trattamento con KALYDECO (ivacaftor) in età precoce (6-10 anni) preserva la funzionalità polmonare.
Vertex ha presentato la prima analisi dei dati raccolti nel Registro dei pazienti della Fondazione statunitense per la FC (CFFPR) relativi a oltre 16.000 persone con FC trattate con KAFTRIO® (ivacaftor/tezacaftor/elexacaftor) in combinazione con ivacaftor per una media di nove mesi. Questa prima analisi ad interim di uno studio in corso post-autorizzativo della durata di cinque anni (abstract WS22.05) ha dimostrato che il trattamento real-world con KAFTRIO® in combinazione con ivacaftor è associato a un miglioramento della funzionalità polmonare, a una riduzione del 77% del rischio di esacerbazioni polmonari rispetto al basale pre-KAFRIO® in combinazione con ivacaftor, nonché a una riduzione dell'87% del rischio di trapianto polmonare e a una  riduzione del 74% del rischio di morte, rispetto alla popolazione storica di pazienti del Registro della Fondazione statunitense per la FC del 2019. Non sono stati identificati nuovi segnali di sicurezza. Vertex ha, inoltre, presentato i dati di uno studio real-world a lungo termine che dimostra come l'inizio del trattamento con KALYDECO® (ivacaftor) in età precoce (6-10 anni) preservi la funzionalità polmonare in misura maggiore rispetto a quando KALYDECO® viene iniziato in età più avanzata (abstract WS17.03). Questi risultati dimostrano l'importanza del trattamento precoce con questo farmaco per i pazienti eleggibili.