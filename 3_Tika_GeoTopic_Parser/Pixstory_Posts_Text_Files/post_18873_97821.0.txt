Con la vittoria per 4-0 sull'Espanyol, il Real Madrid vince la Liga Spagnola. Un successo non scontato a inizio stagione, il primo con il ritorno di Ancelotti sulla panchina blaugrana dopo aver allenato il Napoli e l'Everton senza successi. Ma il feeling con il Real è unico ed è arrivato l'ennesimo trofeo e soprattutto l'ennesimo campionato vinto, il primo in Spagna.

Re Carlo Ancelotti è il primo allenatore a vincere lo scudetto nei cinque top campionati europei: con il Milan in Italia (2003/04), il Chelsea in Inghilterra (2009/10) il Paris Saint-Germain in Francia (2012/13), il Bayern Monaco in Germania (2016/17) e ora anche in Spagna.

 "Sono molto emozionato, la stagione è stata spettacolare, molto regolare e coerente. Devo ringraziare i giocatori per il lavoro svolto e l'atteggiamento. Oggi dobbiamo solo festeggiare e non parlare". Queste le parole di Ancelotti a Real Madrid Tv subito dopo la fine della partite e all'inizio dei festeggiamenti. "Tutto questo mi riempie d'orgogli. Mi piace quello che faccio, ne sono fiero. Voglio continuare a vincere titoli con il Real Madrid. E dico ai tifosi che mercoledì, contro il Manchester City in Champions, servirà questa atmosfera al Santiago Bernabeu".