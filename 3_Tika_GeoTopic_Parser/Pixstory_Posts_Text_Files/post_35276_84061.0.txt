È notizia dell’ultima ora che anche la Federazione calcistica della Repubblica Ceca abbia fatto la voce grossa in merito alle prossime partite della nazionale Russa. Quello che arriva forte è infatti un appello che fa eco a quanto già fortemente ribadito nelle scorse ore dalla Polonia. Anche la Federcalcio polacca aveva per l’appunto deciso che nessuna gara si sarebbe potuta disputare contro la Russia dopo l’invasione dell’Ucraina. Questa la nota ufficiale diramata dalla Federazione della Repubblica Ceca: "È impossibile per noi giocare contro la Russia. Neanche in campo neutro scenderemo in campo. Vogliamo che la guerra finisca.” Una netta presa di posizione dunque a cui molto probabilmente seguiranno comunicazioni da parte di altre Federazioni, nella speranza di fare muro e sanzionare in qualche modo gli atteggiamenti della Russia.