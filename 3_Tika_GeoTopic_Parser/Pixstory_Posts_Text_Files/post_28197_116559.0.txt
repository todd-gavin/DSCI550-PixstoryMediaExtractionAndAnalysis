C’è dispiacere più che rabbia e l’impressione è che, quella di Kalidou Koulibaly al Chelsea non sarà un’altra di quelle cessioni in stile Higuain che faranno infuriare i tifosi del Napoli. Il 31enne forte difensore senegalese, ai piedi del Vesuvio ormai dal 2014, lascia anche per motivazioni economiche: 38 i milioni che entrano nelle 
casse della società azzurra, ben più remunerativo il contratto che lo legherà al club londinese per quattro anni a partire da oggi. “Grazie a te, Napoli – le parole dell’ex centrale difensivo partenopeo – sono diventato l’uomo che sono oggi. Grazie al club, al Presidente, agli allenatori, a tutti miei compagni e a tutte le persone con cui ho avuto il piacere di lavorare in questi anni. Grazie, Napoli e Napoletani, per tutto l’amore che ci siamo dati".

Foto: Instagram officialsscnapoli