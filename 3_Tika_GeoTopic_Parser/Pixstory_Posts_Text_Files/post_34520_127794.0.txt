Per Matteo Berrettini è un momento complicato. Il tennista romano è stato eliminato per la seconda volta nel giro di una settimana e sempre al primo turno. Una settimana fa era uscito dal torneo di Montreal, ieri invece a Cincinnati non è riuscito a battere lo statunitense Frances Tiafoe.

L'americano ha vinto 2-1 con entrambi i set portati a casa al tie-break in un match durato quasi tre ore. Berrettini è sembrato in crescita, ma un parente lontano da quello che vinto due tornei solo un paio di mesi fa.

L'incontro è stato molto equilibrato: in quasi tre ore si è assistito a un solo break messo a segno da Berrettini nel secondo set, l'unico che ha vinto per 6-4. I restanti due set si sono giocati punto su punto con Tiafoe bravo (e fortunato) a vincere entrambi i tie-break, il primo agilmente 7-3, il secondo con più difficoltà, per il ritorno di Berrettini, per 7-5.

Al secondo turno Tiafoe affronterà il connazionale Sebastian Korda.