Djokovic potrebbe avere qualche speranza di giocare gli Us Open che inizieranno tra poco più di 20 giorni. E' stato presentato un atto formale da parte di due rappresentanti del Congresso degli Stati Uniti - la repubblicana Claudia Tenney, eletta per il Collegio di New York-22, e il repubblicano Louie Gohmert, eletto per il Collegio Texas-01 - al presidente Joe Biden con cui viene richiesto ufficialmente di concedere al tennista serbo (e a tutti gli stranieri non vaccinati) la possibilità di entrare negli Stati Uniti.

Al momento Djokovic potrebbe iscriversi agli Us Open ma non potrebbe entrare negli States per giocare. Il regolamento del torneo non vieta infatti a chi non è vaccinato di poter partecipare. Così, chi ha il passaporto americano, può giocare in qualsiasi caso, vaccinato o non vaccinato.

Le possibilità di vedere Djokovic crescono dunque, anche se mancano ancora diversi passaggi. Lui, intanto, ha dovuto rinunciare al torneo di Montreal - il Masters 1000 del Canada - proprio perché non vaccinato.