Zaniolo ha saltato la prima amichevole stagionale della Roma. Un'assenza che la società ha spiegato dicendo che il giocatore ha una leggera lombalgia, ma che in realtà potrebbe nascondere un avanzamento della trattativa con la Juventus per la cessione. Che i bianconeri vogliano stringere i tempi è cosa ormai risaputa e anche il club giallorosso starebbe abbassando le pretese: alla fine le due società potrebbero chiudere con un prestito oneroso a 10 milioni di euro e un obbligo di riscatto fissato in 30-35 milioni di euro.

La trattativa sbloccherebbe anche una parte del mercato della Roma che potrebbe provare a mettere a segno un colpo, al momento difficile, ma che piacerebbe tantissimo a Mourinho. Il sogno si chiama Paulo Dybala e con la cessione di Zaniolo la Roma potrebbe avere qualche possibilità visti i milioni di euro in più a disposizione.

Intanto nella prima amichevole, senza Zaniolo e Spinazzola, i giallorossi hanno vinto 5-0 contro il Trastevere. Di Smalling il primo gol.