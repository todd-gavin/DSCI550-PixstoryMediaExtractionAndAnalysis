"Il raduno ufficializzerà un esordio importante per il Club rossonero: durante il primo allenamento dei Campioni d’Italia verrà infatti svelato il Kit d’allenamento che darà l’avvio alla Partnership con Konami Digital Entertainment B.V., primo Official Training Wear Partner nella storia del Milan, che entra nel gruppo dei Principal Partner rossoneri. In particolare, il logo di eFootball™️, popolare videogioco di calcio sviluppato da KONAMI, figurerà per tutta la stagione sul Training Kit della Prima Squadra maschile, indossato dai calciatori durante le sessioni di allenamento e prima delle partite in tutte le competizioni ufficiali, a livello nazionale e internazionale: un esordio che testimonia l'attrattività globale del Club rossonero, che continua la propria crescita anche fuori dal rettangolo di gioco. Si uniscono così due brand che da sempre catalizzano la passione di milioni di persone nel mondo: icone globali di innovazione, sport ed entertainment, capaci di andare oltre i propri settori di riferimento, settando da sempre nuovi trend". Con questo comunicato ufficiale il Milan dichiara nuovo sponsor Konami. Una partnership commerciale importante per il club rossonero che vedrà apporre il logo Konami sulle divise dell'allenamento.