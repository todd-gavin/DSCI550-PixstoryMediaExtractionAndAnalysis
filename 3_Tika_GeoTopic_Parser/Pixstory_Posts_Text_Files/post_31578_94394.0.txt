Femminista e genderqueer, Xiran Jay Zhao ha conquistato critica e pubblico all'uscita negli Usa del suo primo romanzo, Iron Widow. «Il primo volume di una duologia che conquisterà chi cerca potenti narrazioni femministe», ha scritto il “Publishers Weekly”. Ventenne cresciuta a Vancouver coi genitori immigrati cines, Xiran Jay Zhao ha studiato biochimica, ama la cultura popolare e la storia cinese, il fantasy e la fantascienza. Al centro di questo suo esordio narrativo c'è la diciottenne Zetian, che combatte contro gli alieni che hanno invaso la Terra, contro le regole ingiuste, contro un mondo ancora potentemente maschilista.  