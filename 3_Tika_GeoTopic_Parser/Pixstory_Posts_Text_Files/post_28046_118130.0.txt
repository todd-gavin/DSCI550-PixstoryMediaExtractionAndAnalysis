È Charles Leclerc il più rapido nella prima sessione di prove libere del weekend del GP Francia. Su una pista di Le Castellet rovente a causa del caldo afoso che sta colpendo l'Europa in questi giorni, il monegasco della Ferrari ha fermato i cronometri sull'1:33.930, un decimo scarso meglio del grande rivale Max Verstappen a parità di gomme Pirelli Soft C4. Terzo tempo per l'altra rossa, quella di un Carlos Sainz staccato di 338 millesimi. Assente Lewis Hamilton, sostituito (è un obbligo di regolamento) dalla riserva Nyck De Vries ma 
pronto a tornare in macchina già nelle FP2, in programma oggi pomeriggio alle 17.00.

Foto: Instagram scuderiaferrari