Frattura alla caviglia dopo la caduta in Austria, Joan Mir salta il MotoGP di Misano

La brutta caduta nelle fasi iniziali del MotoGP d’Austria al Red Bull Ring non sarà senza conseguenze per il 
pilota della Suzuki, Joan Mir. Il centauro spagnolo ha infatti riportato una frattura alla caviglia che lo 
costringerà a restare a riposo per almeno 15 giorni. Come comunicato dallo stesso Mir sui propri canali social, 
i consigli dei medici gli impediranno di prendere parte alla prossima tappa del Motomondiale, in programma 
nel weekend del 4 settembre sulla pista di Misano Adriatico. L’obiettivo è riuscire a risalire in sella in vista 
della gara di Aragon, in programma nel fine settimana del 18 settembre.

Foto: motogp.com