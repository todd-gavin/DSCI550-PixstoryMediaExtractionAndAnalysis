Un portavoce del ministero degli Esteri iraniano lunedì ha incolpato Salman Rushdie per il violento assalto che ha lasciato lo scrittore gravemente ferito e ha negato qualsiasi ruolo iraniano nell'attacco.

 Rushdie, aggredito con 10 coltellate, venerdì mentre parlava al Chautauqua Institution di New York, ha riportato danni al fegato e potrebbe perdere un occhio.

 Nella prima dichiarazione ufficiale di Teheran dopo l'attacco, il portavoce, Nasser Kanaani, ha attribuito la colpa a Rushdie.

 Secondo l'agenzia di stampa degli studenti iraniani, Kanaani ha affermato che Rushdie è  andato “oltre il limite”, e "si è esposto alla rabbia e all'ira della gente".  Ha detto che Teheran non aveva informazioni sull'attaccante oltre a quelle riportate dai media statunitensi.

"In questo caso, non incolpiamo né condanniamo nessuno tranne Salman Rushdie e i suoi sostenitori", ha affermato Kanaani.

 La polizia di New York ha arrestato Hadi Matar, un uomo di 24 anni del New Jersey, nell'attacco.

 Salman Rushdie, scrittore pluripremiato, è stato oggetto di una fatwa emessa nel 1989 dall'Ayatollah Ruhollah Khomeini, allora il leader supremo dell'Iran, che ordinava ai musulmani di ucciderlo, in premio c’era una taglia sulla sua testa di diversi milioni di dollari.  Rushdie è stato preso di mira per il suo romanzo "I versi satanici", che ha suscitato ira in molte parti del mondo islamico a causa della sua rappresentazione dell'Islam e del profeta Maometto.

 Nel 1998, il presidente iraniano Mohammad Khatami, considerato relativamente liberale, disse che il paese non sosteneva più l'uccisione.  Ma la fatwa resta al suo posto.