Venerdì decisamente interessante e pieno di emozioni, quello degli anticipi della 36esima giornata del campionato di calcio di Serie A: alle 18.45, l’Inter ha portato a casa i 3 punti contro l’Empoli ma dopo essere andata sotto per 2-0. Alla fine, i nerazzurri hanno trionfato per 4-2 con l’autogol di Simone Romagnoli, le due reti di Lautaro Martinez e il gol in pieno recupero di Alexis Sanchez. Meno bene è andata alla Juventus, impegnata nel match delle 21.00 di Marassi contro il Genoa: dopo il vantaggio di Dybala, la Vecchia Signora – che mercoledì incontrerà proprio l’Inter in finale di Coppa Italia – è andata sotto per 2-1. Decisivo il rigore 
al 96esimo trasformato dal capitano Mimmo Criscito che, dopo l’errore dal dischetto nel derby contro la Samp, rilancia fortemente le quotazioni del Grifone per la Salvezza. Tutta la piazza ci crede e restare nella massima serie è una missione tutt’altro che impossibile…

Foto: Instagram genoacfcofficial