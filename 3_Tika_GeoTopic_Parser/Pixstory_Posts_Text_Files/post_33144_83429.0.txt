A volte ritornano, e se si tratta di grandi manager della MotoGP, non può che fare piacere. Livio Suppo è un volto noto nel paddock del motomondiale, dove approdò 30 anni fa col team Benetton Honda. Da allora ha trascorso 11 anni con la Ducati come Project Leader (gli anni dei trionfi di Casey Stoner) e sette in Honda HRC dove è stato il Team Principal per sette anni ottenendo ben cinque titoli mondiali con Marc Marquez. Da quando ha lasciato la MotoGP, Suppo ha creato una società di e-bike di succeso, ma ora è tornato nel paddock e il suo compito sarà principalmente quello di far dimenticare Davide Brivio, passato alla Formula 1 col team Alpine alla fine del 2020 nonché artefice del clamoroso successo di Joan Mir e del team Ecstar in quel campionato.