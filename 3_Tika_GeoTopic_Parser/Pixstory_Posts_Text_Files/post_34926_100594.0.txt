L’incontro tra l’entourage di Pogba e la dirigenza della Juventus pare che ci sarà. Oggi. La conferma arriva da più fonti e i tifosi bianconeri iniziano già a sognare il ritorno del francese che nel 2012 era stato preso a parametro zero dal Manchester United, per poi rivenderlo nel 2016 sempre ai Reds per oltre 100 milioni di euro. Adesso la storia potrebbe ripetersi visto che Pogba è in scadenza di contratto e lascerà Manchester nuovamente a parametro zero.

Non ha mai dimenticato gli anni passati a Torino, iniziati con la panchina, per poi finirli con la maglia numero 10 sulle spalle e la consapevolezza di essere uno dei migliori centrocampisti in circolazione.

La Juventus non è l’unica squadra interessata e, per assurdo, è quella che può offrire meno di ingaggio al giocatore. Attualmente percepisce 13 milioni di euro all’anno, ma i bianconeri non ne potrebbero offrire più di 7-8. Storia diversa per Real Madrid e Psg che invece potrebbero garantire a Pogba un ingaggio di 15 milioni annui.

La scelta potrebbe non dipendere dai soldi visto in particolare gli ultimi anni di Pogba a Manchester. Tanti soldi, ma poco rendimento a causa dei rapporti tesi. Forse tornare dove è diventato grande potrebbe giovargli moltissimo. E questo lo sa anche lui e sta valutando.