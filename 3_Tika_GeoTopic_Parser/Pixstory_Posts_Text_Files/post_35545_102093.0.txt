"Udinese Calcio comunica che Gabriele Cioffi non rinnoverà il contratto in scadenza al 30 giugno 2022. La società è già al lavoro per la programmazione della prossima stagione e l’allestimento di un nuovo staff tecnico adeguato a mantenere e migliorare i risultati raggiunti, con l’ambizione e passione di sempre". Questo il comunicato ufficiale apparso sul sito della società Udinese. I bianconeri non hanno dunque intenzione di proseguire il rapporto con il tecnico Cioffi, il quale sembra già proiettato verso una nuova avventura in Serie A, con il Verona in pole per accaparrarselo.