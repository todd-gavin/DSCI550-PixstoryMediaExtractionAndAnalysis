Una straripante Paola Egonu trascina l'Italia in semifinale di Nations League con 36 punti. Le azzurre partono subito forte, aggiudicandosi 25-22 25-19 i primi due set, poi il passaggio a vuoto nel terzo, perso 24-26, prima del quarto e ultimo atto, concluso 25-22! Le ragazze di Mazzanti sono scese in campo in formazione tipo con Orro-Egonu, Danesi-Chirichella, Bosetti-Sylla e De Gennaro libero. Sabato in semifinale le padrone di casa della Turchia, che hanno rimontato la Thailandia dopo un passo falso nel primo set perso 23-25, con una passeggiata 25-15 25-18 25-21 nei restanti tre.