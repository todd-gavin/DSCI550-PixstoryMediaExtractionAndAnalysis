Secondo i dati provvisori di aprile resi noti oggi dall'Istat, l’inflazione scende su base annua dal +6,5% di marzo al +6,2%.

"Lo tsunami che si è abbattuto sulle famiglie prosegue la sua azione devastante, anche se l'intervento del Governo contro il caro carburanti e il caro bollette, che dal 1° aprile sono scese, secondo i dati di Arera relativi alla famiglia tipo, del 10,2% per la luce e del 10% per il gas, non è stato del tutto vano, per quanto insufficiente, e ha lievemente attenuato la catastrofe. Purtroppo, però, come avevamo ampiamente previsto, i rincari dei beni energetici, senza i quali l'inflazione sarebbe al 2,9% e non al 6,2% si sono trasferiti sui beni alimentari e sul carrello della spesa, incidendo gravemente e pesantemente sugli acquisti quotidiani obbligati" afferma Massimiliano Dona, presidente dell'Unione Nazionale Consumatori.