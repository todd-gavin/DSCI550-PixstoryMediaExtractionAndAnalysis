Tra le squadre italiane una di quelle che ancora non ha fatto amichevoli di livello è la Juventus che però, partita per gli Stati Uniti, sta per rifarsi. Anche perché il campionato inizierà tra meno di un mese.

Nella tournee americana, che riporta i bianconeri negli States dopo due anni condizionati dalla pandemia, affronteranno i messicani del Chivas sabato 23 luglio a Las Vegas. Big match nella notte tra martedì 26 e mercoledì 27 luglio (alle 2.30 in Italia) la Juventus giocherà a Dallas contro il Barcellona. A chiudere la tournee sarà l'altra super sfida contro il Real Madrid in programma domenica 31 luglio quando saranno le 4 di mattina in Italia.