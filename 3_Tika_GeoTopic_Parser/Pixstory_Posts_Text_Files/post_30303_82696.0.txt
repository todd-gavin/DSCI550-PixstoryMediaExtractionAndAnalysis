Termina 2-2 il match tra Roma e Verona disputato allo Stadio Olimpico. Contro una formazione largamente rimaneggiata, gli ospiti si sono portati sullo 0-2 nel corso del primo tempo grazie ai gol di Barak e Tameze.
A salvare la Roma ci hanno pensato due teenager: Christian Volpato (classe 2003) ed Edoardo Bove (2002) entrano e segnano nella ripresa, permettendo ai giallorossi di evitare quantomeno la sconfitta.
Molto nervosismo da parte di José Mourinho che nei minuti finali è stato espulso dall'arbitro Pairetto, venendo poi trattenuto dai suoi collaboratori mentre cercava di andare incontro al direttore di gara con fare minaccioso. Un brutto epilogo al termine di una prestazione negativa, sottolineata dai fischi dei tifosi presenti in tribuna.