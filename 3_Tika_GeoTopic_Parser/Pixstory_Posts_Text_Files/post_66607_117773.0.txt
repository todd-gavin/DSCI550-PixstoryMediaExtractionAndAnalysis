കേരളത്തിന്റെ തലസ്ഥാന നഗരമായ തിരുവനന്തപുരത്താണ് ആൺകുട്ടികളും പെൺകുട്ടികളും ഒരുമിച്ചിരിക്കുന്നത് തടയാനായി പൊതു ബസ് വെയ്റ്റിംഗ് ഷെഡിലെ ഇരിപ്പിടം മൂന്നായി മുറിച്ച് മാറ്റിയിരിക്കുന്നത്. സാക്ഷര കേരളം സദാചാര കേരളമായി മാറിക്കൊണ്ടിരിക്കുകയാണെന്ന് ഇതിലും നല്ല ഉദാഹരണങ്ങളിലൂടെ പറഞ്ഞു വെക്കാൻ പറ്റില്ല.എന്നാൽ വളർന്നു വരുന്ന തലമുറ ഇതിനെയൊക്കെ എത്ര മനോഹരമായാണ് തരണം ചെയ്യുന്നത് എന്ന് കാണിച്ച് തരികയാണ് തിരുവനന്തപുരം CET എൻജിനിയറിങ്ങ് കോളേജിലെ വിദ്യാർത്ഥികൾ.ആൺകുട്ടികളും പെൺകുട്ടികളും അടുത്തിരിക്കുന്നത് തടയാനായി നാട്ടിലെ സദാചാര അമ്മാവന്മാർ ഇരിപ്പിടം മുറിച്ചപ്പോൾ അന്യോന്യം മടിയിൽ ഇരുന്നാണ് വിദ്യാർത്ഥികൾ പതിഷേധിക്കുന്നത്.ഇന്നത്തെ തലമുറ എല്ലാ വിഷയങ്ങളെയും പക്വതയോട് കൂടി കൈകാര്യം ചെയുന്നതിന്റെ നേർസാക്ഷ്യം കൂടിയാണ് ഈ വിദ്യാർത്ഥികളുടെ സംഭവത്തോടുള്ള പ്രതികരണം. ഇന്നിന്റെ പാഠങ്ങൾ ഉൾക്കൊണ്ടു കൊണ്ട് ജീവിക്കാൻ സമൂഹത്തെ പ്രേരിപ്പിക്കുന്ന ഈ സംഭവത്തിലെ വിദ്യാർത്ഥികളുടെ പ്രതികരണം ആവേശത്തോടെ തന്നെ ഏറ്റെടുക്കേണ്ടതും പ്രോത്സാഹിപ്പിക്കേണ്ടതുമുണ്ട്. ഇക്കൂട്ടർ തീർച്ചയായും അഭിനന്ദനം അർഹിക്കുന്നുണ്ട് ❤️