Grazie al grande successo riscosso, la mostra The World of Banksy – The Immersive Experience allestita alla stazione Milano Centrale è prorogata fino al 15 maggio 2022. 
La prima esposizione dello street artist di Bristol all’interno di una stazione italiana si conferma un successo e la notizia dell’estensione a Milano Centrale giunge proprio all’alba della nuova apertura, prevista per il 25 febbraio, di The World of Banksy – The Immersive Experience presso Torino Porta Nuova.
Il percorso presenta oltre 130 opere che raccontano il mondo del misterioso artista britannico, famoso per affrontare con ironia temi politici e di denuncia sociale. Più di 30 nuove opere tra cui “Ozone Angel”, “Steve Jobs”, “Napoleon” e “Waiting In Vain” non sono mai state esposte prima d’ora e vanno ad aggiungersi a lavori e murales realizzati da giovani artisti internazionali e locali.