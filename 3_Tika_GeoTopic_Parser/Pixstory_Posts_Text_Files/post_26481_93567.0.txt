È di oggi, 13 aprile, l’annuncio di Gucci, che ha scelto per lo show uomo e donna in programma il 16 maggio la location di Castel del Monte, in Puglia.

La decisione, spiega una nota, segna il proseguimento del dialogo del direttore creativo Alessandro Michele con una serie di luoghi storici. Un dialogo che diviene anche concreto sostegno, dal momento che il castello sarà anche oggetto di un progetto di valorizzazione da parte della griffe, che ne migliorerà l’esperienza di visita.