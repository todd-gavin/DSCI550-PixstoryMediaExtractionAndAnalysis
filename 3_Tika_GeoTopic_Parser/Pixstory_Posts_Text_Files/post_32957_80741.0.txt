Finalmente, dopo otto anni, la medaglia che inseguiva da una vita è arrivata. "Doro" è di bronzo, come le due medaglie già da lei vinte con le staffette miste di Sochi e PyeongChang, ma stavolta è individuale e giunge al termine di una gara dove proprio non poteva fare di più: Due poligoni perfetti e velocissimi, ha pagato dazio alla marziana Marte Roiseland e alla svedese Hellen Oeberg, più veloci di lei sugli sci, incassando 37,3 secondi dalla prima e appena 6,3 dalla seconda. Questo è un bronzo pesantissimo, non solo perché è il miglior risultato della storia per il settore femminile azzurro, ma anche perché le permetterà di partire in ottima posizione per assaltare un'altra medaglia dopodomani nell'inseguimento individuale.