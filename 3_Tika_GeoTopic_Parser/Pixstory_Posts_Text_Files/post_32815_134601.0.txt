Silvana Stanco guadagna il primo pass azzurro per Parigi 2024. Pioggia di ori agli europei di tiro a volo
Sono in corso a Larnaca gli europei di tiro a volo di Fossa e Skeet che mettono in palio i primi pass olimpici e l'Italia ha fatto subito centro con Silvana Stanco, che si è laureata campionessa d'Europa nel trap femminile superando con una finale senza errori la britannica Lucy Hall. Jessica Rossi, oro olimpico a Londra 2012, ha conquistato il bronzo nella gara individuale. La Stanco è la prima atleta azzurra a conquistare un pass, in qualsiasi disciplina, per Parigi 2024. Nell'evento a coppie, poi è arrivato l'oro per Jessica Rossi e Daniele Resca, mentre nella prova a squadre gli ori sono stati due, con Stanco, Grassia e Rossi tra le donne e De Filippis, Ferrari e Resca tra gli uomini.