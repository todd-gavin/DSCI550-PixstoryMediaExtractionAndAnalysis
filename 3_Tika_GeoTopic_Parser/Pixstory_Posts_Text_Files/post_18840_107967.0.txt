Senza nemmeno un comunicato ufficiale il Psg si è congedata da Leonardo. L'ex dirigente del club parigino si è sfogato sulla pagine de l'Equipe parlando del suo addio e di quanto fatto in questi anni al Paris Saint Germain. "Trovo un po' patetico salutarsi solo con un 'grazie mille, arrivederci'. Non era importante, fa parte anche del mio modo d'essere. C'è stata emozione il giorno del mio arrivo, come ora ce n'è per l'addio. Parto con zero amarezza, ringrazio per avere avuto questa opportunità".

Sul suo addio si è tanto vociferato che lo avesse messo tra le condizioni per rinnovare col Psg la stella Mbappè: "No, non c'entra", ha sottolineato il brasiliano, "Non mi hanno detto che il mio addio era una condizione per il rinnovo di Kylian. Quel che è certo è che aver mantenuto un giocatore di questo livello, francese e parigino, è un bene sia per la società che per la Ligue 1".

Guardando gli ultimi anni Leonardo non ha tanti rimpianti, anzi: "Avremmo potuto fare meglio. Però se ripercorro i miei anni al Psg, vedo che me ne vado con una finale di Champions, diversi titoli nazionali e l'acquisto di Lionel Messi. All'inizio sembrava insperato, poi l'unico trasferimento della sua carriera è diventato realtà. Un giocatore unico, che viene subito dopo Pelé e Diego Armando Maradona".