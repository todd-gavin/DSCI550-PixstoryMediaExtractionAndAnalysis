अंकिता लोखंडे ने पति विक्की संग अपने नए घर की बालकनी से शेयर की फोटो, दिखा खूबसूरत नजारा

टीवी एक्ट्रेस अंकिता लोखंडे ने अपने इंस्टाग्राम हैंडल पर अपने पति विक्की जैन के साथ अपने नए घर से एक तस्वीर साझा की है। आइए आपको दिखाते हैं।
एक्ट्रेस अंकिता लोखंडे (Ankita Lokhande) ने टीवी शो 'पवित्र रिश्ता' से पॉपुलैरिटी हासिल की है। उन्होंने दिसंबर 2021 में अपने जीवन के प्यार विक्की जैन के साथ शादी रचाई थी, तब से वह सभी का दिल जीत रही हैं। अभिनेत्री अपने वैवाहिक जीवन के हर पल का आनंद ले रही हैं। इस बीच एक्ट्रेस अपने लविंग हसबैंड के साथ अपने नए घर में शिफ्ट होने के लिए तैयार हैं। हाल ही में, एक्ट्रेस ने अपने घर की एक तस्वीर शेयर की है। आइए आपको दिखाते हैं।
पहले तो ये जान लीजिए कि, 14 दिसंबर 2021 को अंकिता और विक्की ने मुंबई में एक भव्य समारोह में शादी की थी। अंकिता ने अपनी शादी की रात में अपनी वेडिंग की कुछ फोटोज शेयर की थीं। अपनी शादी में एक्ट्रेस ने अनकट पोल्की ज्वेलरी के साथ एक सुंदर सुनहरा लहंगा पहना था। उन्होंने शानदार गोल्डन दुपट्टे से अपने लुक को और निखारा था। वहीं, विक्की ने क्रीम कलर की शेरवानी को चुना था। कुल मिलाकर दोनों अपनी शादी में काफी खूबसूरत लग रहे थे।अब आइए आपको दिखाते हैं वो फोटो। दरअसल, 27 मार्च 2022 को अंकिता ने अपने इंस्टाग्राम हैंडल पर अपने पति विक्की जैन के साथ एक तस्वीर साझा की है। फोटो में बहुत प्यार करने वाले जोड़े को अपने नए घर की बालकनी में हाथ में हाथ डाले कैमरे के लिए पोज देते देखा जा सकता है। अंकिता ने ऑरेंज कलर का सलवार सूट पहना था, वहीं विक्की ने व्हाइट कलर की टी-शर्ट और पैंट के साथ अपने लुक को कैजुअल रखा था। जिस बात ने हमारा ध्यान खींचा, वह उनका कैप्शन था, जिसमें एक्ट्रेस ने बताया है कि, वह जल्द ही अपने नए घर में शिफ्ट होंगी। उन्होंने लिखा है, "जल्द ही एक नए घर में अपने प्यार के साथ।"