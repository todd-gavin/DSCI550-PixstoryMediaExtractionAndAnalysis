A causa della siccita' di questi giorni il fiume Tevere e' molto al di sotto dei propri livelli e stanno affiorando rifiuti di ogni genere. Per questo abbiamo attivato
con la Protezione civile regionale le associazioni di
volontariato che nel fine settimana si occuperanno di mappare e monitorare i rifiuti emersi da Castel Giubileo fino alla Magliana su entrambe le sponde del fiume". Lo dichiara il presidente della Regione Lazio, Nicola Zingaretti.
"Da lunedi' in base alle segnalazioni - spiega il governatore avvieremo poi l'immediata rimozione dei rifiuti individuati. Continua il nostro impegno per rendere il Tevere, fiume della Capitale, piu' vivibile e pulito. In questi anni la Regione Lazio - conclude Zingaretti - e' stata sempre in prima linea per favorire e tutelare l'ambiente e per rendere il fiume di Roma vivibile e non un ammasso di rifiuti.