La prima giornata di test precampionato in Bahrain è in archivio. In un Day-1 condizionato dalla sorpresa per le forme della Mercedes di Hamilton e Russell, che si è presentata in pista con delle pance laterali ancora più strette di quelle già mostrate a Barcellona (e già ci sono polemiche circa la possibile irregolarità delle soluzioni tecniche adottate), a prendersi la miglior prestazione di giornata è stato Pierre Gasly. Il pilota dell’AlphaTauri ha chiuso il miglior giro, con le gomme Pirelli più morbide, in 1:33.902, precedendo la Ferrari di Carlos Sainz (in pista al pomeriggio) e di Charles Leclerc (al volante al mattino). Entrambi i piloti del Cavallino, staccati di 4 e 6 decimi, hanno però usato le Pirelli C3, di due ste più duri rispetto alle gomme montate da Gasly. Domani seconda giornata di test in cui probabilmente vedremo spingere anche la Mercedes e la Red Bull con il campione del mondo Verstappen. 

Foto: Instagram alphataurif1