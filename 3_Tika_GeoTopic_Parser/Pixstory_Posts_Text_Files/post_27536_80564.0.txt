Dopo una giornata a secco di medaglie, il medagliere dell’Italia torna ad accendersi. A regalare una gioia è stato oggi Omar Visintin, in grado di centrare un terzo posto – e, dunque, una medaglia di bronzo – nella finale dello snowboardcross di scena alle Olimpiadi invernali di Pechino 2022. Il meranese è il primo azzurro a conquistare una medaglia olimpica nella specialità. Domani grande attenzione per il SuperG, con Federica Brignone in lizza per il podio. Assente, invece Sofia Goggia, che ha scelto di non forzare il recupero muscolare della gamba infortunata nella speranza di poter essere in pista per la discesa libera del prossimo 15 febbraio.

Foto: Instagram omarvisintin