La 24esima giornata delle Serie A di calcio si è aperta con lo 0-0 dell'Olimpico tra Roma e Genoa. Risultato sicuramente deludente per la squadra di José Mourinho, reso ancora più beffardo da quanto accaduto nei minuti finali.
In pieno recupero Nicolò Zaniolo aveva infatti segnato il gol di vantaggio, annullato dall'arbitro Abisso dopo essere stato chiamato dal VAR per valutare un fallo di Abraham avvenuto poco prima. Beffa doppia per Zaniolo, ammonito dopo essersi tolto la maglietta per festeggiare il gol poi cancellato.
L'episodio ha innervosito il giovane azzurro che al 95esimo viene espulso per un battibecco con l'arbitro.
Occasione sprecata per la Roma che resta sesta in classifica con 39 punti, a -3 dalla Juventus. Per il Genoa di Alexander Blessin un punto che fa morale nella rincorsa alla salvezza, al momento lontana 4 punti.