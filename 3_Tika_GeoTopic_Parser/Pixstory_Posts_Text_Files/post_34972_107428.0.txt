Il prossimo 29 agosto prenderà il via l'Us Open 2022 a Flushing Meadows. L'attesa di sapere se i tennisti russi e bielorussi era tanta, ma è terminata. L'organizzazione del torneo ha ufficializzato che potranno partecipare tutti gli atleti, a prescindere dalla nazionalità.

“Ci rendiamo conto che ogni organizzazione ha a che fare con diverse circostanze che influenzano le proprie decisioni", si legge nel comunicato diffuso dalla USTA (United States Tennis Association), "basandoci sulla nostra situazione, permetteremo a tutti i giocatori eleggibili di competere nel torneo, senza nessun riferimento alla nazionalità". Come accaduto fino a oggi negli altri tornei dei circuiti Atp e Wta, russi e bielorussi gareggeranno senza bandiera.

In questo modo potranno essere presenti il nuovo numero uno al mondo Daniil Medvedev, il quale dovrà difendere il titolo conquistato a New York lo scorso anno, il numero 8 Andrej Rublev, Karen Khachanov, Aslan Karatsev e il bielorusso Ilya Ivashka. In campo femminile, invece, sono 11, tra cui la semifinalista della scorsa stagione Aryna Sabalenka (4 del ranking), Anastasia Pavlyuchenkova, Victoria Azarenka, Daria Kasaktina.