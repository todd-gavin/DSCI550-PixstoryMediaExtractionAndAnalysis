Jack Miller sarà un pilota del team Red Bull KTM Factory Racing per le prossime due stagioni. L'australiano ha firmato un biennale valido fino al 2024 e affiancherà il confermato Brad Binder. Per Miller si tratta di un ritorno: con la KTM gareggiò già nel 2014 nel campionato di Moto3, vincendo 6 gare e sfiorando il titolo finito nelle mani di Alex Marquez. La Ducati deve ancora comunicare chi sarà il suo sostituto, con Enea Bastianini tra i favoriti dopo l'ottimo avvio di stagione.