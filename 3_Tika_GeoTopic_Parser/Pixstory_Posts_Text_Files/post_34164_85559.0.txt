Ritorna a vincere la Lazio di Maurizio Sarri dopo la sconfitta in extremis rimediata in casa contro il Napoli Nel 28° turno di Serie A, infatti, i biancocelesti espugnano l’Unipol Domus rifilando al Cagliari di Walter Mazzarri un netto 3-0. 

Partita subito in discesa per la squadra capitolina, che passa in vantaggio grazie al rigore di Ciro Immobile. Il Capitano biancoceleste ha realizzato il suo ventesimo centro stagionale, eguagliando il record di gol (143) in Serie A con la maglia della Lazio, stabilito da Silvio Piola. 

A siglare il raddoppio al 42’, poi, è Luis Alberto su assist di Felipe Anderson. Proprio il brasiliano è, invece, il terzo marcatore della gara, bravo a sfruttare il passaggio chiave di Milinkovic-Savic e a dribblare la difesa dei sardi.

Con questo successo, la Lazio mantiene vive le proprie speranze di raggiungere un posto in Europa, confermandosi al settimo post con 46 punti. Passo falso, invece, per il Cagliari che rimane a quota 25 punti in 17° posizione. 

Nel prossimo turno, i sardi saranno ospiti al Picco di La Spezia, mentre la Lazio riceverà in casa il Venezia.