Siamo al minuto 36' di Torino-Inter con i granata avanti 1-0 dopo la rete di Bremer al 12' quando il difensore dell’Inter Andrea Ranocchia stende l’attaccante del Torino Andrea Belotti nell'area dell'Inter. Nonostante il difensore nerazzurro faccia segno di aver colpito prima la palla l’intervento è netto, ma l’arbitro Guida non ravvisa alcuna irregolarità e lascia proseguire il gioco. Attenzione però che neanche il VAR,al monitor c'è Massa con Preti assistente, non interviene e non richiama Guida per andare al monitor a rivedere l'episodio sospetto. Nessun cenno neanche tra lo stesso VAR e il direttore di gara che non ha dubbi dunque e fa proseguire l’incontro.