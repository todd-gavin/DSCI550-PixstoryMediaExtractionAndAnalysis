Il romanzo di Sibilla Aleramo ‘Una donna’ fu pubblicato per la prima volta nel 1906. La fortuna immediata del volume, sia in Italia
che nei paesi in cui fu tradotto, fece scoprire al mondo un'autrice che avrebbe fornito negli anni altre grandi prove del proprio talento. Una delle principali ragioni del successo del libro
fu il suo tema: si tratta infatti di uno dei primi libri femministi apparsi da noi. Al cuore di questo romanzo ampiamente autobiografico C'è la sua autrice. Come scrive Emilio Cecchi
'con l'Aleramo, non si trattava più di un'autrice,
d'una artista soltanto: si trattava anche d'una rivendicatrice della parità femminile, d'una ribelle". A più di un secolo dalla
sua prima pubblicazione, questo vibrante ritratto di una donna che lotta per il diritto a vivere con pienezza e libertà la sua
vita si conferma una lettura imprescindibile.
Sibilla nacque ad Alessandria nel 1876 e mori a Roma il 13 gennaio 1960. Prolifica autrice di prosa e poesie, i suoi scritti sono ricchi di lirismo e intuizioni femministe che anticipano i tempi. Il primo
romanzo, Una donna, usci per la prima volta nel 1906 e fu ripreso nel 1950 da Feltrinelli, che ha pubblicato anche Diario di una donna.
Inediti 1945-1960 (1978), Un amore insolito, Diario 1940-1944 (1979), Andando e stando (1997), Amo dunque sono (1998), Il passaggio (1999), Orsa minore. Note di taccuino e altre ancora (2002) e il carteggio con Dino Campana, Un viaggio chiamato amore. Lettere 1916- 1918 (2000).
Fonte: Feltrinelli