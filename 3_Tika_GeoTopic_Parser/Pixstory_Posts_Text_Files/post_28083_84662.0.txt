Il GP Russia è stato ufficialmente cancellato nei giorni scorsi dopo l’invasione dell’Ucraina voluta dal presidente russo Vladimir Putin. Non sembra però probabile che il calendario F1 2022, rimanga orfano della gara in programma nel weekend del 25 settembre, visto che ci sono già tre piste che si candidano per sostituire Sochi: la prima è Portimao, dove già si è corso nel 2020 e nel 2021 in piena emergenza Covid, anche se un problema logistico rende difficile la riproposizione del GP Portogallo (la settimana dopo si dovrebbe correre a Singapore, dall’altra parte del mondo); per questo, guadagnano terreno altre due possibili location come Istanbul e Losail, sede nel 2021 dei GP di Turchia e Qatar. Vedremo quale sarà la decisione presa dai vertici del mondiale.

Foto: Instagram autodromodoalgarve