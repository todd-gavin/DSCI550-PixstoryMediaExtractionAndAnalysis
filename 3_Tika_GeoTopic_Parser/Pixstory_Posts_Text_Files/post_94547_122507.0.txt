Valentino inaugura la sua nuova boutique nel cuore di Venezia, vicino piazza San Marco. Il new opening segna un passo importante per il marchio di Mayhoola for investments nell'ottica dell'ampliamento della rete retail. Lo store si sviluppa su una superficie di oltre 102 metri quadrati, con un interno che è stato progettato per valorizzare il prodotto esposto. L'arredamento si caratterizza per una serie di materiali sofisticati, tra cui pavimenti in marmo, pareti intonacate e dettagli fatti a mano.
La collezione disponibile per l'inaugurazione del punto vendita è la Valentino promenade autunno-inverno 2022/23, che presenta un look moderno proponendo un guardaroba caratterizzato da forme rilassate con dettagli audaci ed eccentrici.

https://www.mffashion.com/news/livestage/valentino-apre-una-nuova-boutique-a-venezia-202208051755265627