Ieri mattina, 29 Aprile, si è tenuta una cerimonia per commemorare la scomparsa di ALT, icona fashion, giornalista e editor per anni legato a Vogue Us.
I colleghi e grandi amici di tutti una vita si sono uniti per onorare una delle figure più istrioniche e influenti del panorama mondiale degli ultimi 40 anni.
Diane von Furstenberg, Marc Jacobs, Naomi Campbell e la sua ex capa e collaboratrice Anna Wintour hanno raccontato i loro momenti più felici, tristi e importanti con il defunto. Particolarmente emozionante quando, durante il suo contributo, Anna è scoppiata a piangere ricordando quando André voló fino al Regno Unito per partecipare al funerale di sua madre mentre il marito e i figli erano rimasti bloccati a NY per via di una tempesta di neve. ALT c’è stato sempre per tutti loro, li ha confortati e supportati, esattamente ciò che avrebbe desiderato ricevere quando era anche lui un giovane emergente. Il suo contributo per tutti i giovani ragazzi di colore nell’aprir loro le porte più razziste ed esclusive del mondo della moda rimarrà per sempre, così come la sua tagliente ironia e il suo gran cuore nei ricordi di chiunque è stato tanto fortunato da incontrarlo.