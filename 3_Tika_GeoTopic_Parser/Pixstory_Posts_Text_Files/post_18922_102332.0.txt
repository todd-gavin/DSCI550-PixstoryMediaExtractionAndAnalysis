Alessandro Bastoni anche quest'anno è stato decisivo per la retroguardia dell'Inter. La sua crescita, in particolare con Antonio Conte in panchina, è stata costante tanto da attirare l'attenzione delle big d'Europa. Tra le squadre che sembrano in lista per il difensore c'è anche il Tottenham che, stranamente, ha proprio Conte in panchina. Se il tecnico dovesse decidere di rimanere a Londra, dopo il raggiungimento dell'obiettivo della qualificazione in Champions League, Bastoni potrebbe essere un rinforzo che Conte vorrebbe fortemente e, il club, non avrebbe problemi a pagare per averlo.

L'Inter dovrà gestire un'eventuale trattativa sapendo che c'è il rischio di perdere anche De Vrij, in scadenza di contratto a fine giugno 2023.