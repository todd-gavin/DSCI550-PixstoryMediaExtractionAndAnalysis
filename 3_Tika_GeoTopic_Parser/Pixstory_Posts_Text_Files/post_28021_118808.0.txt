L’Italia si conferma grande protagonista del tennis con le finali maschili giocate da Matteo Berrettini e Lorenzo Musetti. Proprio il 20enne di Carrara ottiene il risultato più prestigioso, vincendo il torneo ATP 500 di Amburgo battendo il numero 5 del mondo, Carlos Alcaraz in tre set (6-4, 6-7, 6-4) portando a casa il primo successo della carriera. Meno bene è andata, invece, a Berrettini che, dopo la delusione di Wimbledon (con il ritiro a causa Covid) non è riuscito a imporsi nella finale dell’ATP 250 di Gstaad, in Svizzera: il romano ha perso subendo la rimonta del rivale Casper Ruud (4-6, 7-6, 6-2) mostrando una condizione fisica ancora non 
al top dopo il rientro. 

Foto: Instagram lore_musetti