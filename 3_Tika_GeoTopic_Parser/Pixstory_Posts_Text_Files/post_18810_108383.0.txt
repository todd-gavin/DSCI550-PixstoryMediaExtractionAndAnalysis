Non ci sono aggettivi per descrivere l'impresa fatta da Berrettini. Dopo quasi 3 mesi di assenza, tempo nel quale si è dovuto riprendere da un'operazione alla mano destra, ha vinto non uno, ma due tornei di seguito. Oggi è arrivato il secondo successo di seguito al Queen's, già vinto un anno fa. 

A soccombere in finale è toccato al serbo Filip Krajinovic ed è la terza volta contro Berrettini. Sono bastati due set: nel primo i due sono arrivati al tiebreak e nel secondo Matteo ha sfruttato un break per portare a casa il match con il risultato di 6-4. E' stata una partita molto equilibrata, ma Berrettini, ancora una volta, è riuscito a far valere la sua caratura maggiore e l'esperienza sull'erba, superficie su cui, dal 2019 a oggi, ha vinto 31 volte su 34 match (per capirci, ha perso una finale a Wimbledon contro Djokovic e un'altra contro Zverev).

"Non riesco ancora a realizzare, troppo emozioni. Tornare dopo l’operazione e difendere uno dei tornei più prestigiosi è incredibile. Non voglio piangere, ringrazio il mio team e la mia famiglia che mi sono stati molto vicini. Ancora non riesco a crederci. Mio papà mi aveva chiesto dopo la semifinale se doveva venire e gli ho risposto di sì". Al termine della cerimonia il pensiero di Berrettini va già a Wimbledon: "Avrò due giorni di riposo? Spero tre. Credo che questa sia stata la migliore preparazione possibile per Wimbledon? Questo non è un torneo di preparazione: è il Queen’s, è uno dei tornei più prestigiosi e sono venuto qui per difenderlo. Ovviamente c’è un altro obiettivo tra pochi giorni“.