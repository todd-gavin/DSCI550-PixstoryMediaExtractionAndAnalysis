Basket, l'Italia batte la Georgia ma si teme per Gallinari
Gianmarco Pozzecco, coach della nazionale di pallacanestro ha scelto i dodici per l'Eurobasket che inizierà il prossimo 2 settembre con il girone in Italia, a Milano. Spissu, Mannion, Biligha, Tonut, Gallinari, Melli, Fontecchio, Ricci, Baldasso, Polonara, Pajola e Datome. Nel match di qualificazione ai mondiali contro la Georgia però, vinto per 91-84 dagli azzurri, si è infortunato Danilo Gallinari, che potrebbe perciò saltare la rassegna continentale. Il match è stato portato a casa dall'Italia grazie a un grande Fontecchio (21pt), ma anche al contributo di Gallinari stesso (17pt), Spissu (15pt) e Melli (12pt). Nella classifica del gruppo Italia e Spagna guidano con 5 vittorie e una sconfitta, davanti all'Islanda (4-2) e alla Georgia (3-3). Chiudono Ucraina (1-5) e Olanda (0-6), passano le prime tre.