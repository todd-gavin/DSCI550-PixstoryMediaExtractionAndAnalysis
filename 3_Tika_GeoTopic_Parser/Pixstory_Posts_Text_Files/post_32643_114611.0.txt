Novak Djokovic, come nei quarti con Sinner, comincia con il piede sbagliato la semifinale di Wimbledon, perdendo il primo set per 6-2 contro l'idolo di casa Cameron Norrie. Il serbo, però, si riprende subito e comincia a macinare gioco, infliggendo un secco 3-1 (6-3 6-2 6-4) al rivale. Domenica in finale Nole si batterà per il suo settimo trofeo a Wimbledon contro l'australiano Nick Kyrgios, uno dei giocatori che attualmente sta giocando meglio nel circuito e che arriverà riposato per avere usufruito del ritiro di Rafael Nadal in semifinale. Nella finale femminile scenderanno in campo domani la tunisina Ons Jabauer, numero 3 del mondo nonché prima tennista araba e africana in finale a Wimlbeond, e la kazaka Elena Rybakina, numero 17 del tabellone.