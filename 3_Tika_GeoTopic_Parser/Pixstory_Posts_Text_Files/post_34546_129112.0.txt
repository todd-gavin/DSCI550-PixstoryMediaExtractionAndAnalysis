Tra i partenti sicuri della Roma sembrava esserci Zaniolo, sacrificato eccellente che sarebbe servito per fare cassa viste le tante richieste. Prime fra tutte quella della Juventus che voleva regalare ad Allegri un attaccante italiano di grandi prospettive per il futuro. E invece con il passare del tempo Zaniolo si è convinto di voler rimanere a Roma e il club ha deciso di scommettere su di lui e farlo diventare, col tempo, una nuova bandiera.

Dalla cessione (mancata) al rinnovo di contratto. E' notizia di poche ore fa infatti di un incontro tra l'agente del giocatore Claudio Vigorelli e la dirigenza del club. Sarebbero stati poste le basi per il rinnovo del contratto attualmente in scadenza nel 2024. Con la nuova firma Zaniolo si legherà alla Roma fino al 2027 con un ritocco al rialzo dell'ingaggio.

Il nuovo contratto non dovrebbe però essere firmato prima di settembre e cioè della chiusura del calciomercato.