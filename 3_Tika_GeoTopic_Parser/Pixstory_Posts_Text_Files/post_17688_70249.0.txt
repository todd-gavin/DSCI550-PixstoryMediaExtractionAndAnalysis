रविवार सुबह 9 बजे से जागृती ब्राह्मण सभा पंचकूला के चुनाव की वाेटिंग शुरू हाे जाएगी। चुनाव से पहले प्रधान पद के लिए खड़े धर्मबीर शर्मा ने अलग अलग जगहाें पर लाेगाें के साथ मीटिंग की। कुछ मंदिर कमेटी की ओर से भी उन्हें चुनाव में समर्थन मिला है। लाेगाें के बीच एजेंडा के सभी मुद्दाें पर बात हुई। जिसमें धर्मबीर शर्मा ने बताया कि एजेंडा में भगवान परशुराम के नाम पर चैरिटेबल अस्पताल खुलने के मुद्दे काे भी शामिल किया गया है। अगर ये अस्पताल खुलता है ताे काफी कम दराें पर इलाज मिल सकेगा। धर्मबीर शर्मा ने कहा कि चुनाव हाेने के एक महीने के अंदर ही मैंबरशिप फीस काे 11 हजार से कम करने पर काम भी शुरू कर दिया जाएगा। उन्हाेंने बताया कि वह खुद प्रधान पद पर चुनाव लड़ रहे है। इसके अलावा एडवाेकेट अतुल गाैड वाइस प्रेजीडेंट, नीरज पराशर महा सचिव, सत्यवीर शर्मा संयुक्त सचिव और प्रेम चंद शर्मा वित सचिव पद पर खड़े है। मीटिंग के वक्त उनके साथ श्री शिव मंदिर प्रबंधक कमेटी के प्रधान एचआर शर्मा, सुदर्शन शर्मा, एमएल शर्मा, चेतराम शर्मा के अन्य लाेग भी माैजूद रहे। उन्हाेंने दाे दिन पहले ही कुल 11 मुद्दाें का एजेंडा जारी किया था। जिसमें पंचकूला जिले में भगवान परशुराम के नाम से कॉलेज की स्थापना करने का भी मुद्दा शामिल किया गया है। धर्मवीर शर्मा ने बताया कि फ्री लीगल सर्विस के लिए भी उनकी ओर से लीगल कमेटी बनाई जाएगी जिसमें हाई कोर्ट के सीनियर और अनुभवी वकीलों को सभा के साथ जोड़ा जाएगा। इसके अलावा पिछले लंबे समय से पेंडिंग पड़े कामों को भी प्रमुखता से पूरा करने के लिए काम किया जाएगा।