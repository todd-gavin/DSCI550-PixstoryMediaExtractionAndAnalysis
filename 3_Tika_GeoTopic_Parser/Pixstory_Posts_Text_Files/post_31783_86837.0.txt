In uno Stato liberale di diritto il cittadino deve poter sapere, prima di agire, se dal suo comportamento potrà derivare una responsabilità penale, e quali siano le eventuali sanzioni in cui potrà incorrere: solo a queste condizioni può compiere libere scelte di azione, assumendosi la responsabilità dei suoi comportamenti. Se invece il giudice o il legislatore potessero disporre ex post della sua libertà personale, il cittadino sarebbe alla mercè dello Stato, che, come il mostro
biblico, sarebbe solo un oppressivo Leviatano.
I fondatori dei principi dello Stato liberale di diritto hanno arricchito la tutela del cittadino introducendo il principio di irretroattività delle
norme penali sfavorevoli all'agente: 'hanno così inteso garantire il suo affidamento che il se e il quanto della punizione saranno determinati soltanto dalla legge in vigore al momento della commissione del fatto, ponendolo al riparo dalle sopraffazioni del giudice e del legislatore. 
È del tutto conseguente che il principio di irretroattivita sia stato apertamente violato
dai nemici dello Stato liberale di diritto: ad esempio, dalla Germania nazista, che introducendo con una legge del 22 giugno 1938 il nuovo reato di blocco stradale a scopo di rapina, punito con la pena di morte, stabili espressamente l'entrata in vigore della legge stessa «con effetto dal 1° gennaio 1936 ». Ovviamente anche nell’Italia fascista venne violato il questo principio. 
Fonte: Manuale di diritto penale Marinucci, Dolcini, Gatta