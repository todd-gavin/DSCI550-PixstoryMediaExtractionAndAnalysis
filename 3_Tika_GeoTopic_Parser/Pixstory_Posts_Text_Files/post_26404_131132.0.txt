Ancora una volta nel corso della stagione, Balenciaga ha rilasciato una creazione in grado di attirare l’attenzione e, ovviamente, suscitare polemiche: la maison francese, infatti, ha lanciato degli orecchini a forma di lacci per scarpe, venduti al prezzo di 261 dollari.
L’oggetto che ha fatto scalpore presenta per altro un interessante aspetto di upcycling, in quanto i lacci neri e bianchi protagonisti degli orecchini tanto discussi sono in realtà provenienti dalle Triple S, sneakers uscite nel 2017 che hanno consacrato il designer a livello commerciale, portando le ugly dad shoes con la misura del piede in punta a icona street-style e non solo.