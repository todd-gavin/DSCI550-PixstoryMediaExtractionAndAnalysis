Le qualifiche continuano a ingannare il popolo Ferrari che ogni volta sperano sia il week end buono, come lo era stato all'inizio del mondiale. Invece, ancora una volta, la pole position di Leclerc ha illuso: al 21esimo giro si è rotto il motore della sua monoposto durante un rettilineo ed è stato costretto ancora una volta a ritirarsi, questa volta col retrotreno fumante. Stesso destino è toccato anche al compagno di squadra Sainz, fuori dai giochi già al nono giro per un problema idraulico.

A Baku ha vinto Verstappen che allunga a più 34 punti da Leclerc, così come la Red Bull va a più 80 punti dalla Ferrari. Non solo il podio più alto per la scuderia inglese, ma anche il secondo posto è suo, anzi per la precisione di Perez. Gradino più basso del podio per Russel, ormai un abituè nelle prime tre posizioni.

Fuori dal podio Hamilton, capace negli ultimi giri di guadagnare alcune posizioni, altrimenti la classifica di arrivo sarebbe stata ancora peggio per lui. Sembrano lontanissimi i tempi in cui dominava ogni fine settimana di gara. Dietro di lui Gasly con l'Alpha Tauri, poi i veterani Alonso e Vettel.