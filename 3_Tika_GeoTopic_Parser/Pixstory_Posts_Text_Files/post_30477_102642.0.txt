Boston vince gara 5 e si porta a un passo dalla Finale Nba, con la possibilità di giocarsi il primo match point in casa. Partita dominata dalle difese, come si nota dal punteggio finale di 92-80, con Miami che ha tirato con il 32% dal campo. Decisivo il terzo quarto, vinto dai Celtics per 32-16, che ha spaccato in due il confronto dopo che gli Heat avevano chiuso il primo tempo sopra di 5 punti. Grandi protagonisti sono stati Jayson Tatum - tripla doppia sfiorata con 22 punti, 12 rimbalzi e 9 assist – e Jaylen Brown con 25 punti. Per Miami 18+10 di Bam Adebayo, solo 13 punti per Jimmy Butler.