Tra le bellezze italiane c’è anche il sacro Monte di Varese, sito Unesco che nel 2021 ha visto più di 6 mila visitatori nei musei (Casa Pogliaghi, Baroffio e Cripta), oltre ai numerosissimi frequentatori del Viale delle Cappelle. IL 2022 si è aperto all’insegna di arte e religiosità con webinar, aperture straordinarie visite guidate ed eventi speciali, iniziative pensate per coinvolgere un pubblico che va dalle famiglie con bambini fino agli esperti del settore, dagli appassionati ai semplici curiosi. Ci sono occasioni per conoscere la cripta del Santuario, per ammirare da una prospettiva inedita le statue delle cappelle del Viale e per entrare nei laboratori dei restauratori che hanno curato alcuni importanti interventi di recupero su opere della collezione Pogliaghi. Un’idea per una gita molto interessante.