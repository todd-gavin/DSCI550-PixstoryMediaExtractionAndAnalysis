La carriera di Andrea Dovizioso in MotoGP è al capolinea. Il forte pilota forlivese, protagonista di un’intensa stagione di duelli con Marc Marquez all’epoca della sua militanza in Ducati, era tornato in sella a una moto della classe regina alla fine del motomondiale 2021, in seguito al mancato rinnovo con Borgo Panigale e alla 
scelta di restare fermo. Una scelta che lo aveva portato poi a sposare il progetto del team Yamaha Petronas (oggi WithU) al fianco di Valentino Rossi, ma che si è rivelata poco produttiva in termini di risultati. Da qui, stante l’impossibilità di competere per i podi e le vittorie, la decisione di lasciare la MotoGP al termine delMondiale in corso: “Di sicuro – ha spiegato il 36enne in un’intervista al sito MotoGP – non gareggerò qui il prossimo anno. Ho sempre detto che, se non fossi stato competitivo, non avrei voluto essere qui. Di certo non vorrei chiudere la stagione in questo modo, è bello essere competitivi, sapere che puoi fare un buon giro e lottare per le posizioni di vertice, come avevo sempre fatto in passato”.

Foto: Instagram andreadovizioso