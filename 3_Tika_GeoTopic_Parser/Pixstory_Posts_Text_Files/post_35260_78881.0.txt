Denis Zakaria, grande colpo della sessione invernale di mercato, si è presentato in conferenza stampa. Il centrocampista, arrivato dal Borussia Monchengladbach, si candida ad essere protagonista sin da subito con la maglia della Juventus. Ecco le sue dichiarazioni durante la conferenza stampa di presentazione: “Per me è un sogno essere qui e ho deciso che fosse la scelta giusta per proseguire la mia carriera. La Juventus è uno dei club che mi ha sempre fatto sognare. Ho avuto occasione di parlare con mister Allegri e mi ha detto quello che si aspetta da me. Il giocatore a cui mi ispiro è Patrick Vieira perché è un giocatore che mi è sempre piaciuto”.