"Warren Bondo è un nuovo giocatore del Monza.
Il giovane centrocampista francese ha firmato un contratto coi biancorossi fino al 30 giugno 2025.
Nato il 15 settembre 2003 a Evry, è cresciuto nel settore giovanile del Nancy, di cui è stato il giocatore più giovane ad aver firmato un contratto da professionista. Il debutto con la prima squadra è avvenuto il 24 novembre 2020 contro il Grenoble. In due stagioni ha collezionato 34 presenze in Ligue 2 (con due reti segnate) e 5 in Coppa di Francia. Tra i giovani più promettenti del calcio francese, ha indossato per 14 partite la maglia della Francia Under 19, con cui ha disputato l'Europeo lo scorso giugno.
Benvenuto Warren!". Con questo comunicato ufficiale il club neo promosso in Serie A dà il proprio benvenuto al nuovo acquisto Warren Bondo.