con l’arrivo della pandemia c’è stato un vero e proprio boom di adozioni di cani ma, secondo l’indagine commissionata da Facile.it a EMG Different, finito il lockdown, oltre 117 mila proprietari hanno cambiato idea restituendo l’animale al canile o affidandolo ad un’altra famiglia.

Le ragioni principali per cui i proprietari hanno rinunciato alla compagnia del cane adottato durante la pandemia sono che, una volta finito il lockdown, si sono resi conto che l’animale diventava troppo complesso da gestire (63%) o causava danni materiali (37%).

«È un peccato che tanti italiani rinuncino alla gioia della compagnia di un cane o di un gatto per la paura dei danni che l’animale potrebbe causare» - sostiene Irene Giani, responsabile assicurazioni animali di Facile.it - «Oggi esistono tante assicurazioni per cani e gatti che, con poche decine di euro all’anno, non solo mettono al riparo il padrone dai rischi economici legati all’esuberanza dell’animale ma, anche, possono assistere in caso di viaggio con i nostri amici a quattro zampe. In un momento in cui stanno per cominciare le vacanze estive, è importante saperlo per cercare di contrastare sempre di più il terribile fenomeno degli abbandoni.».