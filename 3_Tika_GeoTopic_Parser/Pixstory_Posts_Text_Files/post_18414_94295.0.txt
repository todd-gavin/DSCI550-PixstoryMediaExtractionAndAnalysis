Ciro Immobile con la Lazio è infinito. Con il gol del pareggio quasi in extremis contro il Torino i gol segnati in serie A sono 180, come quelli di Quagliarella che però, a differenza dell'attaccante della Lazio, ha qualche anno in più. Ma non solo: sempre rimanendo in tema di numeri, Immobile è il terzo giocatore a segnare almeno 25 reti in tre stagioni diverse. 

Mancano ancora poche giornate al termine del campionato e Immobile è a più due reti da Vlahovic della Juventus. Il titolo di capocannoniere se lo contendono loro due. Per l'attaccante della Lazio, in caso di vittoria, sarebbe la quarta volta dopo la prima con la maglia del Torino nella stagione 2013-14 (22 reti), nel 2017-18 quando, insieme a Icardi, aveva segnato 28 gol nella Lazio, due anni fa (36 gol). 

Nella classifica all-time della serie A, Immobile è salito a 180 gol e si è piazzato al 13esimo posto.