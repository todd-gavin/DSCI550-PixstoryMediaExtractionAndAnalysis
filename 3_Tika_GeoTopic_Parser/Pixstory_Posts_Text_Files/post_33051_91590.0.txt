Agli europei di Lotta di Budapest arriva la terza medaglia per l'Italia. Dopo l'argento di Frank Chamizo e il bronzo di Enrica Rinaldi, ecco un altro argento, quello conquistato da Danila Sotnikov nei 130kg di lotta grecoromana. Il russo naturalizzato italiano ha perso in finale contro il turco Riza Kayaalp per 4-0. Nulla da fare per Mirco Minguzzi, che perde la finalina per il bronzo negli 87kg.