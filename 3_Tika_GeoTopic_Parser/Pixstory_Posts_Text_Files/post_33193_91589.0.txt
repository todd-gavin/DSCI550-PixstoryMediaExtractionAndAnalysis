La pole position del GP d'Argentina se l'aggiudica Aleix Espargarò. A Termas de Rio Hondo lo spagnolo ha chiuso in un superlativo 1:37.688, conquistando la prima pole di sempre in MotoGP per l'Aprilia. Espargarò ha preceduto i due ducatisti Jorge Martin e Luca Marini, bravissimo il fratellino di Valentino Rossi. In seconda fila scatteranno Pol Espargarò (Honda), Maverick Vinales con l'altra Aprilia e un infuriato Fabio Quartararo, ostacolato nel suo tentativo di giro veloce da Jack Miller, che procedeva lento in traiettoria e che sarà penalizzato dai commissari con tre posizioni in griglia. Male gli italiani: il primo degli esclusi dalla Q2 è stato il leader iridato Enea Bastianini (Ducati), che domani scatterà in 12° posizione (avanzato per la penalità a Miller) davanti a un delusissimo Francesco Bagnaia (Ducati). Franco Morbidelli (Yamaha) sarà in 15° casella, Marco Bezzecchi (Ducati) in 17° e Andrea Dovizioso (Yamaha) in 18°.