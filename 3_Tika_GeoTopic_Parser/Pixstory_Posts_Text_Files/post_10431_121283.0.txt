Prorogate fino al 2 settembre le iscrizioni per il PNA, Premio italiano dell’Alta Formazione Musicale istituito dal Segretariato Generale del Ministero dell’Università e della Ricerca, riservato agli studenti regolarmente iscritti presso le istituzioni accreditate del sistema AFAM (Alta Formazione Artistica, Musicale e Coreutica).

Dal 2017 la sezione “Musiche Pop e Rock Originali” è dedicata alla memoria di Pino Daniele. 
Quest’anno l’organizzazione è affidata al Conservatorio di Musica G.Verdi di Milano, tra gli istituti più prestigiosi d’Europa. I candidati dovranno presentare 2 brani originali ed 1 rielaborazione di un brano di Pino Daniele compilando entro il 2 settembre il form online al seguente indirizzo: https://form.jotform.com/221285253590354.

Coloro che verranno selezionati parteciperanno alle due serate finali del 28 e del 29 settembre organizzate presso la Sala Verdi del Conservatorio di Milano con la direzione artistica della Fondazione Pino Daniele, che assegnerà premi e riconoscimenti in sua memoria. La lista dei premi sarà disponibile su fondazionepinodaniele.org.

 

Il 28 settembre si svolgerà la serata per l’assegnazione dei Musicante Academy Award®: una commissione nominata dalla Fondazione Pino Daniele assegnerà una serie di premi, riconoscimenti, menzioni speciali, strumenti musicali e borse di studio assegnati in varie categorie tra tutti i partecipanti.