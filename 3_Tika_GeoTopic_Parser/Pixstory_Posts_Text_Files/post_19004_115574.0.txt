Sembra essere sempre più vicino l'addio di Koulibaly al Napoli. Nonostante l'offerta del presidente De Laurentiis il difensore, arrivato in ritiro, nelle ultime ore si sarebbe avvicinato moltissimo al Chelsea. Il club inglese deve rimpiazzare i due difensori partiti a parametro zero - Rudiger e Christensen - e pensano che il nome giusto sia quello del giocatore del Napoli.

Per averlo sono disposti a pagare una cifra intorno ai 40 milioni di euro, tenuto conto che il contratto di Koulibaly scadrà a giugno 2023.

Dell'accelerata dei Blues e del sì del giocatore sono rimasti spiazzati sia il Napoli che sperava di poter rinnovare il contratto con Koulibaly, ma anche la Juventus la quale, nonostante il difensore abbia fatto sapere di non voler vestire il bianconero e il presidente abbia detto di volerlo vendere al massimo all'estero, credeva ancora di poter imbastire una trattativa con il placet del procuratore Ramadani con ci voleva dialogare. Koulibaly sarebbe stato il sostituto di De Ligt, sempre più vicino al Bayern Monaco.