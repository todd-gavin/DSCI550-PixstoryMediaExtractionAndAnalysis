Lautaro Martinez è rientrato in gruppo. L'attaccante dell'Inter è guarito dal Covid ed è tornato ad allenarsi in vista della delicata sfida di campionato contro la Juventus. A comunicarlo è stata la società con un comunicato diramato anche sui social insieme a una fotografia che ritrae Lautaro durante l'allenamento mattutino ad Appiano Gentile.

L'attaccante argentino era stato trovato positivo a poche ore dalla partenza per l'Argentina dove avrebbe dovuto giocare insieme alla sua Nazionale per due partite del girone di qualificazione al Mondiale in Qatar.