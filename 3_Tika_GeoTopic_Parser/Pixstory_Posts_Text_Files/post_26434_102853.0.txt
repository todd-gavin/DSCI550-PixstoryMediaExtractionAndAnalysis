Un altro fashion e-tailer che si converte alla filosofia della moda circolare. Si tratta di LuisaViaRoma, pioniere del luxury e-commerce dal 1999, che per fare il primo passo nel complesso mondo del resale si affida all’expertise di uno specialista come Vestaire Collective.

Grazie alla partnership, tutti i clienti di LuisaViaRoma potranno usufruire di un nuovo servizio di resale tramite un’interfaccia web dedicata e intuitiva sul sito dell'e-tailer: i clienti interessati a vendere dei loro pezzi pre-loved possono caricare foto e informazioni richieste ed entro 48 ore riceveranno un preventivo.

Una volta che il prodotto sarà arrivato presso uno degli hub di Vestiaire Collective e avrà superato i controlli di qualità e autenticazione, i seller riceveranno un pagamento sotto forma di gift card di LuisaViaRoma entro quattro giorni lavorativi.

https://www.fashionmagazine.it/market/si-parte-dallitalia-luisaviaroma-scende-nellarena-del-second-hand-con-vestiaire-collective-109623