Piccoli talenti crescono. Ai mondiali Under 20 di Atletica Leggera a Calì, in Colombia, due giovani promesse azzurre raccolgono altrettante medaglie nella penultima giornata di gare. Rachele Mori ha dominato il lancio del martello con un lancio di 67,21m nonostante la forte pioggia. L'azzurra, nipote del grande Fabrizio Mori (oro iridato sui 400 ostacoli a Siviglia 1999) ha migliorato a ogni lancio, raccogliendo tutti e 4 i migliori lanci di giornata. Nel salto in lungo, poi, Marta Amani ha conquistato il bronzo con un balzo a 6,52m. Un po' di delusioni, infine, per Mattia Furlani, che dopo aver chiuso settimo nel salto in lungo con un balzo ben al di sotto delle sue possibilità, non supera i 2,10m nel salto in alto (ha un primato di 2,17m) e chiude lontano dalle medaglie. Poco male, visto che il giovanissimo talento reatino era stato portato ai mondiali per premio dopo aver vinto un doppio oro alla manifestazione riservata agli Under 18.