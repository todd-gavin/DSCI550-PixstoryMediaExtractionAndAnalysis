Secondo una nuova analisi dell'UNICEF tenere le ragazze fuori dalla scuola secondaria costa all'Afghanistan il 2,5% del suo PIL annuale. Se l'attuale gruppo di 3 milioni di ragazze fosse in grado di completare l'istruzione secondaria e di partecipare al mercato del lavoro, le ragazze e le donne contribuirebbero all'economia dell'Afghanistan per almeno 5,4 miliardi di dollari.  
 
Le stime dell'UNICEF non tengono conto degli impatti non economici della negazione dell'accesso all'istruzione alle bambine, come l'imminente carenza di insegnanti, medici e infermiere donne, il conseguente impatto sulla diminuzione della frequenza delle bambine alla scuola primaria e l'aumento dei costi sanitari legati alle gravidanze adolescenziali. Le stime non tengono inoltre conto dei benefici più ampi dell'istruzione, tra cui il livello generale di istruzione, la riduzione dei matrimoni infantili e la riduzione della mortalità infantile

Totale popolazione: 41,7 milioni, di questi il 54% sono minorenni;  3 afghani su 5 – ovvero 24,4 milioni di persone - necessita di aiuto umanitario; 12,9 milioni di bambini – ovvero 3 bambini afghani su 5 – ha bisogno di aiuto umanitario.  
Il 97% degli afghani vive in povertà; 92% della popolazione non ha accesso ad una quantità sufficiente di cibo conveniente e nutriente; Il 90% del reddito delle famiglie è speso per il cibo