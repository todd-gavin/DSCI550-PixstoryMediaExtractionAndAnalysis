È iniziata l’era Alexander Blessin a Genova. Nonostante le difficoltà di una squadra considerata ormai allo sbando e il pochissimo tempo per preparare un match molto delicato come lo scontro salvezza di Marassi contro l’Udinese, il neoarrivato tecnico tedesco è 
riuscito a far intravvedere qualcosa di interessante, sia per occasioni che per trame e intensità. Il Grifone alla fine ha pareggiato a reti bianche contro i bianconeri allenati da Cioffi, ma il fatto che il portiere friulano Silvestri sia stato il migliore in campo, la dice lunga sull’occasione mancata dai padroni di casa. Il risultato è amaro, ma il gioco permette al Genoa di rialzare la testa, anche se la salvezza è comunque lontana 7 punti 
(con una partita in più rispetto agli avversari)…