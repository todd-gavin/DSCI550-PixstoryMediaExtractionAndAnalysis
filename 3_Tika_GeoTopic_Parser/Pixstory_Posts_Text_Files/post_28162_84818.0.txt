Si è chiusa con un nulla di fatto l’andata della prima semifinale di Coppa Italia che ha visto scontrarsi a San Siro il Milan e l’Inter: 0 a 0 il risultato dell’attesissimo derby della Madonnina, importante non soltanto per individuare uno dei possibili finalisti della coppa di Lega, ma anche e soprattutto come termometro dello stato di forma di due delle tre squadre che lottano per lo Scudetto e che, apparentemente, nelle ultime settimane hanno disimparato a vincere. Per sapere chi passerà il turno bisognerà però aspettare ancora parecchio, con la partita di ritorno in programma per mercoledì 20 aprile (alle 19.00). Stasera, invece, all’Artemio Franchi la Fiorentina ospiterà la Juventus: grande attenzione per l’accoglienza dei tifosi nei 
confronti dell’ex bomber viola Dusan Vlahovic, passato ai “nemici” giurati bianconeri poche settimane fa nel corso del mercato di gennaio. Diretta ore 21.00 in esclusiva e in chiaro su Mediaset Canale 5.

Foto: Instagram acmilan