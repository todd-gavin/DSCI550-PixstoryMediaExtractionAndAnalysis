Entro fine mese Marotta vuole consegnare a Simone Inzaghi la squadra per la prossima stagione. E con il suo staff sta continuando a trattare più giocatori e qualcuno lo ha già chiuso. Come Kristjan Asllani dell'Empoli per cui da settimane c'era un fitto dialogo con il club toscano. A pranzo, ieri, si è chiusa la trattativa (anche se mancano ancora le firme).

Il giocatore vestirà la maglia dell'Inter con un accordo trovato in questo modo: l'Empoli chiedeva 15 milioni di euro, ma Marotta gliene darà 4 quest'anno, come prestito oneroso, e 10 il prossimo anno per l'acquisto definitivo. In più ci sarà una contropartita che non è ancora stata definita.

All'Empoli dovrebbe comunque andare Martin Satriano, che piace molto al club toscano. Il giocatore argentino preferirebbe restare a Milano, ma troverebbe pochissimo spazio e quindi si starebbe convincendo ad accettare l'offerta dell'Empoli.