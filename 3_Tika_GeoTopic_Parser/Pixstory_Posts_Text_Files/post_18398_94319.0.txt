Per Hamilton quella appena iniziata rischia di essere una stagione particolarmente complicata. Dopo i primi tre gran premi il pilota della Mercedes ha raccolto appena un podio, il gradino più basso all'esordio. In Australia è arrivato quarto, prima di lui solo il compagno di squadra Russel, uno che è stato messo sotto contratto dopo aver fatto bene in Williams e che certamente non si accontenta di un ruolo di riserva. 
 
Di Hamilton ha parlato un ex Mercedes, il due volte campione del mondo Mika Hakkinen: "Lewis Hamilton potrebbe pensare a cambiare squadra", ha detto, "Scommetto che è di cattivo umore, posso immaginare: lamentele su lamentele. In questi frangenti si avvia un pensiero naturale dei piloti, che si chiedono se devono andare da altre parti. Lui è in Mercedes da tanti anni e ha vinto tanti Mondiali, ora che le cose non stanno andando bene inizierà a pensare a cambiare squadra". 
 
Per l'ex campione del Mondo nel 1998 e 1999 non è di certo la stagione per Hamilton che, come detto, dovrà stare attento anche al suo compagno di squadra. "Russell viene dalla Williams, dove aveva fatto solo dei buoni risultati in qualifica. Sta ottenendo buoni risultati, mentre per Hamilton è un disastro".