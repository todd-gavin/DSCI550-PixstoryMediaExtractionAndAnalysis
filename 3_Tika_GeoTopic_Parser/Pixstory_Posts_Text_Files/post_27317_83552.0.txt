L’ha definita la Settimana della Moda della ripartenza la fashion week che si è appena aperta a Milano. Brunello Cucinelli, imprenditore umbro famoso per il suo business ‘umanista’, è ottimista: i buyers sono tornati, ci sono tutti, all’appello mancano solo quelli orientali. “Dopo due anni di pandemia possiamo dire che ce l’abbiamo fatta”, dichiara in conferenza stampa, “siamo qui, e sono affascinato da questo momento che sta vivendo l’Italia”. L’Italia è tornata ad essere credibile e anche l’industria. Il suo ottimismo e il suo entusiasmo si traducono nella collezione donna della prossima stagione fredda, capi fatti per durare nel tempo. La rappresentazione dell’eccellenza dell’ artigianalità italiana