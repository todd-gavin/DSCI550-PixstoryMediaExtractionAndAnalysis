Un’escursione con DMG Sardegna a Golfo Aranci, alla ricerca dei delfini, significa trovarsi coinvolti in un percorso conoscitivo verso un’esperienza sostenibile e autentica, in uno dei mari più belli del mondo. 
DMG Sardegna, infatti, è un gruppo di istruttori subacquei e guide professioniste che lavorano per trasmettere il loro amore per l’isola a quante più persone possibile, nel massimo rispetto delle normative e delle Aree Marine Protette. Per questo motivo, DMG Sardegna ha aderito ai progetti “Il Golfo dei Delfini” della Onlus Worldrise e Sustainable Dolphin Watching e Whale Safe di Friend of the Sea®. Standard di certificazione leader per prodotti e servizi che rispettano e proteggono l’ambiente marino, Friend of the Sea® premia le pratiche sostenibili nei settori della pesca e dell’acquacoltura. Attribuendo quindi la certificazione Sustainable Dolphin and Whale Watching a DMG Sardegna, Friend of the Sea® ne ha riconosciuto l’impegno a rispettare un codice di condotta a basso impatto durante i fortunatissimi avvistamenti di delfini e balene. Con il Whale Safe Award, invece, Friend of the Sea® ha premiato gli operatori di DMG Sardegna per le buone pratiche di approccio e di sicurezza nei confronti di delfini e balene, messe in atto nel corso delle escursioni.

Il riconoscimento Whale Safe è nato quest’anno come parte del progetto di conservazione di Friend of the Sea® "Save the Whales from Ship Strikes", rivolto principalmente alle grandi navi di trasporto merci e da crociera che troppo frequentemente si scontrano con le balene, causandone spesso la morte. Perché gli operatori turistici ottengano questo riconoscimento è necessario, ad esempio, che rispettino una “velocità lenta e costante”, vale a dire inferiore o uguale a 5 nodi, nell’area di osservazione e una “distanza minima di 100m dalle balene e di 50m dai delfini”.
Questi requisiti si aggiungono quindi a quelli specifici già previsti dalla certificazione Sustainable Dolphin and Whale Watching di Friend of the Sea®, come ad esempio il divieto per le imbarcazioni di emettere suoni nell’acqua per attirare i cetacei. Dall’avvio dell’iniziativa il Golfo dei Delfini, nel 2014, si stima che a Golfo Aranci siano state sensibilizzate circa 12.000 persone