Miami Heat - Philadelphia 77ers 120-85
La quinta partita della serie non ha avuto storia, con Miami che ha subito preso il comando raggiungendo la doppia cifra di vantaggio già nel primo quarto. Prova di forza sia in attacco, con 7 giocatori in doppia cifra e il 53% al tiro, sia in difesa, con Philadelphia tenuta a 85 punti. Miglior marcatore Jimmy Butler con 23 punti, 9 rimbalzi e 6 assist, mentre Max Strus aggiunge una doppia doppia da 19+10. Tra gli ospiti 17 punti di Joel Embiid nonostante condizioni fisiche tutt'altro che ideali tra maschera al volto e dolori alla schiena, solo 14 con 5/13 al tiro per James Harden. Heat avanti 3-2.

Phoenix Suns - Dallas Mavericks 110-80
Proseguono le vittorie casalinghe in questa serie che ora è sul 3-2 per Phoenix. I Suns vincono con largo margine grazie a un secondo tempo eccezionale in difesa, con i Mavs tenuti ad appena 34 punti in 24'. Per i padroni di casa, 28 punti e 7 rimbalzi di Devin Booker e 20+9 di Deandre Ayton. Tra gli ospiti, 28+11 di Luka Doncic e 21+7 di Jalen Brunson, gli unici ad andare in doppia cifra assieme ai 10 punti di Davis Bertans.