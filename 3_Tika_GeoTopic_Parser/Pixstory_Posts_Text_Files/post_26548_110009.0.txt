“Questa collezione per me è molto importante. 
Si chiama Salsedine perché vuole ‘corrodere' gli strati fino ad arrivare all'autenticità delle persone, sciogliendo le barriere per sentirsi liberi. Gli avvenimenti degli ultimi anni hanno reso questa esperienza di riflessione collettiva e universale, stimolando interrogativi e valutazioni sul nostro “io” più intimo. Consumati gli strati più superficiali restiamo nudi ed esposti, avvolti da un apparente senso di precarietà e fragilità rappresentato nella collezione dall’utilizzo di trasparenze, effetti corrosivi, rotture, capi destrutturati e ricomposti.”
Gli orli tagliati a vivo e sfilacciati, il colore non applicato regolarmente e i tessuti grezzi naturali raccontano una storia. Raccontano le notti sulla spiaggia o i pomeriggi con gli amici alle saline di Cervia.