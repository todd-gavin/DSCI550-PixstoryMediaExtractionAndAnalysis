Il TAS di Losanna ha tolto la medaglia d'argento della 4x100 dei giochi olimpici di Tokyo 2020 alla Gran Bretagna, che aveva perso per un solo centesimo la medaglia al cospetto del quartetto azzurro composto da Patta, Jacobs, Desali e Tortu nella staffetta 4x100 metri. La positività, riscontrata già nei giorni dei giochi, è quella dello sprinter CJ Ujah, che si è difeso parlando di un integratore contaminato. Il TAS non ha però creduto alla versione del velocista britannico e dunque l'argento olimpico passa al Canada e il bronzo alla Cina. Un mortificato Ujah ha commentato: "Mi dispiace moltissimo che a causa di questa situazione i miei compagni debbano restituire le medaglie, e mi scuso anche con le loro famiglie e con i tifosi. Mi porterò dietro questo rimorso per il resto della vita".