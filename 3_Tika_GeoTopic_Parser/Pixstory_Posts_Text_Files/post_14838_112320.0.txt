Sono piu' di 250 gli interventi necessari per la rete idropotabile piemontese per fronteggiare
la crisi generata dalla siccita' di questi mesi. E' questo il
quadro da cui prende avvio la richiesta di stato di emergenza che il presidente della Regione Alberto Cirio ha inoltrato con una lettera inviata al residente del Consiglio Mario Draghi e al Capo Dipartimento della Protezione Civile, Fabrizio Curcio.
"Il Piemonte - scrive Cirio -  si trova ad affrontare una crisi idrica mai vista prima che certamente affonda le sue radici nei processi dei cambiamenti climatici. Dopo l'esperienza dell'evento alluvionale 2-3 ottobre 2020 di breve durata e notevole intensita' e la breve parentesi dell'alluvione 3-4 ottobre 2021 che peraltro ha interessato solo il territorio
dell'ovadese in provincia di Alessandria, il Piemonte non ha pi√π beneficiato di un apporto pluviometrico adeguato all'uso potabile e irriguo, se confrontato con i dati pluviometrici statistici storici, sui quali ci si e' basati finora per il calcolo degli acquedotti e delle infrastrutture irrigue