Già in cima alle classifiche a pochi giorni dall'uscita del suo nuovo libro, Stefania Andreoli è tra le più autorevoli e seguite psicoterapeute in Italia. Presidente dell’Associazione Alice Onlus, Giudice Onorario del Tribunale per i minorenni di Milano, collaboratrice del Ministero dell’Interno per le politiche di contrasto alla violenza di genere e consulente, tra gli altri, per Walt Disney, in Lo faccio per me. Essere madri senza il mito del sacrificio ribalta le vecchie convinzioni sull'essere madre - "lo faccio per mio figlio" - e propone l’idea che l’esperienza della maternità possa aggiungere, e non togliere, ricchezza all’identità femminile. Soltanto “facendolo per sé”, sarà possibile liberare la maternità, rendendola sana, contemporanea e davvero utile per la crescita di un figlio e per il futuro della società.