Potrebbe essere giunta al capolinea, dopo sei annate sotto la Kop, l’avventura di Sadio Mané al Liverpool. A differenza di quanto detto fino a poche settimane fa, adesso non appaiono più gli spiragli di luce per un possibile rinnovo.

Secondo quanto riportato, però, di recente dai media inglesi e tedeschi, Il Bayern avrebbe offerto al Liverpool circa 35 milioni di euro. A far rumore, tuttavia, non è stata la cifra offerta, ma una serie di bonus difficilmente raggiungibili: uno di questi è legato alla conquista della Champions League da parte dei bavaresi nelle prossime 3 edizioni, contemporanee alla vittoria del Pallone d’Oro per l’esterno senegalese per tre stagioni consecutive. 

L’offerta ricevuta del Liverpool da parte del Bayern ha scatenato l’ironia di molti, compresa quella dello Spartak Mosca. La società russa, attraverso il proprio profilo Twitter, ha pubblicato un’offerta contrattuale falsa, dove annunciava una richiesta del Bayern per l’acquisto del cartellino di Alexander Sobolev, attaccante classe ‘97 nel giro della nazionale maggiore russa. 

Stando all'immagine, I bavaresi ‘avrebbero messo sul tavolo’ per il giovane attaccante russo 1000 euro, oltre a vari bonus ironici e per certi versi spietati: '10 milioni di euro se il Bayern vince l’Eurovision Song Contest, 15 milioni se il Manchester United vince un trofeo e 20 milioni di euro se Lionel Messi si trasferisce al Real Madrid’.

Crediti foto: Twitter Spartak Mosca