Giorgio Chiellini lunedì sera contro la Lazio saluterà da giocatore lo Juventus Stadium per l’ultima volta. A 37 anni ha deciso insieme alla società che è arrivato il momento di salutarsi, almeno come calciatore, prima di riabbracciarlo da dirigente, forse dopo un’esperienza all’estero prima di chiudere la carriera. Dopo 423 partite giocate in 17 anni (dal 2005) e tanti, tantissimi trofei vinti tra cui 9 campionati consecutivi, si congederà con una partita che per la Juve non vale molto in termini di punti in classifica, ma che è molto importante per la Lazio ancora in corsa Europa League.

Chietini ha salutato i suoi tifosi sui socia, ha ringraziato tutti, anche gli avversari, che hanno permesso che il suo sogno si realizzasse. Queste le sue parole: “E' arrivato il giorno. Questa sera un vortice di emozioni mi attraverserà. La Juve per me è stata tutto. La mia giovinezza, l'esperienza, la maturità. La voglia di vincere, la gioia del trionfo, l'accettazione della sconfitta. L'ebrezza della sfida, il duello in campo, la mia testa sempre fasciata. E poi i campioni, dentro e fuori dal prato verde, gli allenatori, i dirigenti, tutte le persone dello staff... Uomini che sono passati lasciandomi sempre qualcosa. Qualcosa che ho avuto cura di raccogliere, conservare e custodire. Mi ritrovo così davanti al più bello dei tramonti provando a immaginare una nuova alba. Perché il viaggio non finisce. Non so ancora che cosa mi aspetti dopo. Ma saranno un altro tempo e un'altra storia. Questo invece è il momento dei saluti, e di un'infinita e profonda gratitudine. Grazie. Grazie a tutti, ai tifosi e agli avversari. Grazie per avermi accolto, sopportato, supportato. Grazie per aver dato senso al significato della parola sogno. Grazie, fino alla fine, grazie".