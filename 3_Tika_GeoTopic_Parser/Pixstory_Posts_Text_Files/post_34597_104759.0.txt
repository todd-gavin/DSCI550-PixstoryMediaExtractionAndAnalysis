L’infortunio di Zverev potrebbe comportare un lungo stop del tennista tedesco. In attesa dei primi referti medici infatti ha parlato lui stesso dicendo che “sembra si tratti di un infortunio molto grave” e a vedere le immagini pare che possano essere interessati i legamenti. Zverev, che inseguiva il primo posto della classifica Atp e, con Nadal, stava facendo vedere un tennis all’altezza del più vincente della storia, non sa ancora quando potrà ritornare e, intanto, tifa Nadal per la finale del Roland Garros.

"Oggi per me è stato un momento davvero difficile in campo. Era un match fantastico fino a che è successo quello che è successo”, ha detto sui social, “Il team di medici e il dottore stanno ancora facendo controlli. Vi terremo aggiornati”.

Bellissimo l’abbraccio a fine gara con Nadal, nonostante l’infortunio appena patito. “Voglio congratularmi con Rafa ovviamente”, ha detto ancora Zverev, “Raggiungere la 14esima finale è incredibile. Spero possa arrivare fino in fondo e fare la storia”.