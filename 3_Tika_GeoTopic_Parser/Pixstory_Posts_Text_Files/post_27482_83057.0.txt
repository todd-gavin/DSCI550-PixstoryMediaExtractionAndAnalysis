Dopo il pareggio esterno del Milan con la Salernitana e la clamorosa sconfitta dell’Inter a San Siro con il Sassuolo, la 26esima giornata del campionato di Serie A si conferma insidiosissima per le big del nostro calcio. Nel posticipo delle 19 del lunedì, il Napoli ha infatti mancato i tre punti che avrebbero garantito l’aggancio al Milan in vetta alla classifica in attesa che l’Inter recuperi la partita in meno. La battaglia di Cagliari è infatti terminata 1 a 1, con i padroni di casa a passare in vantaggio al 58esimo con Gaston Pereiro prima della risposta dell’undici di Spalletti con Victor Osimhen allo scadere (87esimo). I partenopei restano terzi, a quota 54 punti, due in meno del Milan e gli stessi dell’Inter. Alle 21, chiude il programma di giornata Bologna-Spezia.

Foto: Instagram cagliaricalcio