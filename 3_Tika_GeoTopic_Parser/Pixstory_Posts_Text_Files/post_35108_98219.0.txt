Dopo oltre un mese di ricovero, Sinisa Mihajlovic è stato dimesso dall’ospedale Sant’Orsola ed è “in buone condizioni generali”. L’allenatore del Bologna, ricoverato da fine marzo per una terapia volta a scongiurare la ricomparsa della leucemia, malattia contro la quale aveva già lottato in passato e per cui era stato sottoposto a un trapianto di midollo spinale, aveva lasciato la squadra in mano al suo secondo che fino a oggi ha gestito benissimo i giocatori ottenendo risultati importanti. Ora però vorrebbe rientrare pur rispettando i tempi e infatti sta dialogando con i medici per capire quando potrà ripresentarsi al campo. Ma sembra che potrà farlo molto molto presto. Per il momento è con la sua famiglia che ha raggiunto a Roma e con cui passerà qualche giorno.