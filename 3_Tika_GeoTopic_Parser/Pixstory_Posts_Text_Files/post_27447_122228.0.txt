Come si inserisce la Williams nei giochi di un mercato piloti che si è improvvisamente infiammato dopo la notizia del ritiro di Sebastian Vettel, del passaggio di Fernando Alonso all’Aston Martin e del clamoroso “no” di Oscar Piastri all’Alpine nonostante il comunicato ufficiale del suo arrivo in squadra? Per il momento in nessun modo, sebbene il messaggio social lanciato questa mattina preannunciando un annuncio alle 16.00 di oggi avesse spinto qualcuno a pensare all’ennesima puntata di questa telenovela agostana. L’annuncio c’è stato sì, ma senza alcuna sorpresa visto il rinnovo per il “2023 e oltre” di Alexander Albon con il team inglese.

Foto: Instagram williamsracing