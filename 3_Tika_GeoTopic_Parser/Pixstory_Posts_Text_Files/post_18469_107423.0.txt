Vittoria netta dell'Italvolley contro la Serbia nella Volleyball Nations League 2022. Un 3-1 che ha come protagonista Paola Egonu (24 punti) in quello che è stato una sorta di rematch della finale europea.

A dispetto del risultato finale le azzurre hanno iniziato male l'incontro. Il primo set è stato giocato male dalle ragazze di Mazzanti e il 21-25 finale la dice giusta. Nell'intervallo però è cambiato qualcosa e il ritorno in campo è stato completamente diverso con le italiane che sono riuscite a esprimere una pallavolo diversa dal primo set, dominando sia dai nove metri (7 ace) che nel fondamentale a rete (14 muri-punto) e ritrovando una grande correlazione muro-difesa.

La vittoria è arrivata con i parziali di 21-25, 25-14, 25-15, 25-20. Adesso l'Italia è quinta in classifica a 9 punti come Turchia, Brasile e la stessa Serbia. A guidare il girone il Giappone con 14 punti (vinte tutte le partite), seguono Stati Uniti con 12 punti, Thailandia con 11 punti e Cina con 10.