Poche soddisfazioni per l'Italia nelle altre classi del GP di Spagna del motomondiale. In Moto3 un irriconoscibile Foggia in difficoltà con la moto, termina lontano dai punti. Nessun italiano in top ten, a salire sul podio sono i tre spagnoli Guevara, Garcia (leader iridato con 21 punti di margine su Foggia) e Masià! Prima vittoria per il giovane iberico del team Aspar, giunta con un super doppio sorpasso all'esterno nel finale. E anche in Moto2 c'è un vincitore inedito, il giapponese Ai Ogura, in testa dall'inizio alla fine della gara, al primo successo in assoluto nel motomondiale. Sul podio con lui lo spagnolo Canet, un miracolo perché ha corso con polso e due dita rotte, e l'italiano Tony Arbolino. 6° Celestino Vietti, che resta in testa al mondiale con 19 punti di margine su Ogura.