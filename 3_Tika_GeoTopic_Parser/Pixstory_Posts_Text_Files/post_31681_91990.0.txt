Il concorso per Residenza offre a giovani artisti sardi la possibilità di condurre un progetto di ricerca ospiti di una istituzione straniera gemellata con il MAN. Si tratta di una convenzione che vedrà attuata una triangolazione importante fra luoghi della cultura, nello specifico Museo MAN di Nuoro,grande mostra dedicata al tema dello sguardo e della percezione, della visione e dell'illusione,
Fondazione Monte Verità di Ascona (CH) e Museo Novecento di Firenze. Una convocazione aperta a tutti gli autori emergenti e attivi nel panorama della Sardegna chiamati a presentare il proprio curriculum e la sinossi di un progetto da portare a termine durante tre settimane di residenza presso il Monte Verità, straordinario cenacolo di cultura di inizio Novecento (riscoperto e studiato dal grande Harald Szeemann), crocevia delle maggiori personalità artistiche e intellettuali del secolo scorso, cui si richiederà ai giovani artisti di dedicare un approfondimento in loco. Per contro, il MAN ospiterà artisti selezionati dall'istituzione straniera che condurranno, viceversa, sul territorio un'opera frutto di una riflessione su temi proposti dal Museo e connessi all'identità locale. La Residenza sarà coordinata da visiting professor e arricchita da lezioni di autori di spicco nel panorama italiano. Il tutto tra maggio 2022 e primavera 2023.