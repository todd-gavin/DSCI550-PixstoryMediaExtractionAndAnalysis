“Piatek è quello più vicino alla Salernitana, stiamo lavorando alacremente per metterlo a disposizione dell'allenatore entro pochi giorni. Posso dire che il calciatore è felicissimo di giocare in Italia e di indossare la maglia granata, ora stiamo limando gli ultimi dettagli con l'Hertha Berlino. Ci sono stati dei passi in avanti, a metà della scorsa settimana ero convinto mancasse soltanto la firma. La Salernitana prenderà una grande punta. E non dimenticherei il valore degli elementi già in rosa, compreso un campione come Ribery". Con queste parole il Presidente della Salernitana Iervolino ha aperto all’arrivo di Piatek che dopo l’esperienza in prestito alla Fiorentina ha fatto ritorno in Germania all’Herta Berlino. Il giocatore sarebbe contento della destinazione italiana e dunque l’affare si può chiudere a giorni.