La vittoria dell’Inter, venerdì a San Siro contro l’Empoli, ha certamente rispedito la palla nel campo del Milan. Così, il Diavolo è adesso obbligato a vincere per riprendersi la vetta della classifica e pensare con serenità alle ultime due partite del campionato: ad attendere i rossoneri c’è il Verona di Igor Tudor, con il match in programma stasera alle 20.45. La domenica della 36esima giornata parte però già alle 12.30, con Spezia-Atalanta, mentre alle 15.00 il Venezia tenterà di tenere viva la fiammella di speranza salvezza ospitando al Penzo il Bologna di Sinisa Mihajlovic. Proprio in ottica retrocessione, “big match” alle 18.00 all’Arechi di Salerno, con la Salernitana che affronta in casa il Cagliari per quello che ha tutta l’aria di essere uno spareggio 
da “dentro o fuori” (tenendo anche un occhio al Genoa, le cui quotazioni sono clamorosamente risalite dopo la vittoria di venerdì sulla Juventus). Lunedì sera, invece, chiuderà il programma Fiorentina-Roma. 

Foto: Instagram acmilan