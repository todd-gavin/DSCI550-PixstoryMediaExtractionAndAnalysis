Archiviato il brutto KO di Wembley nella Finalissima che ha attribuito il titolo di campione all’Argentinavincitrice della Coppa America, la Nazionale di calcio di Roberto Mancini prova a uscire dalla crisi nera in cui è piombata negli ultimi mesi. Dopo l’eliminazione dai Mondiali del Qatar che si terranno il prossimo autunno, gli Azzurri scendono in campo al Dall’Ara di Bologna per la sfida alla Germania, valida per il gruppo 3 di Nations League. Un avversario certamente tosto, ma che può galvanizzare i Campioni d’Europa e segnare la ripartenza dopo la chiusura di un ciclo. A tal proposito, Mancini cambia molto, puntando in attacco sul tridente Politano, Scamacca e Pellegrini. Di seguito le formazioni ufficiali del match, che si terrà alle 20.45: 

Italia (4-3-3): Donnarumma; Florenzi, Acerbi, Bastoni, Biraghi; Frattesi, Cristante, Tonali; Politano, Scamacca, Pellegrini.

Germania (4-2-3-1): Neuer; Kehrer, Rudiger, Sule, Henrichs; Kimmich, Goretzka; Gnabry, Muller, Sané; Werner

Foto: Instagram azzurri