La Roma prosegue la marcia punteggio pieno nel campionato di Serie A grazie al successo casalingo per 1-0 contro la Cremonese. Deciso il gol di Smalling al 65esimo. I giallorossi raggiungono così a quota 6 il Napoli e l'Inter, mentre i neopromossi restano fermi a quota zero. Si stacca invece la Juventus che a Genova non va oltre lo 0-0 contro la Sampdoria. Prestazione deludente quella dei bianconeri, che si vedono giustamente annullare dal Var un gol per fuorigioco e nel finale sprecano una grande occasione con il neo acquisto Kostic che si fa negare il gol da Audero. Per i liguri è il primo punto in campionato.