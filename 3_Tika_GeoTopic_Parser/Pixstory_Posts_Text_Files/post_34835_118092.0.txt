L'Atp ha scelto l'Italia per due nuovi tornei che si svolgeranno nel mese di ottobre. Si terranno su cemento, prima in indoor a Firenze dal 10 al 16 ottobre e poi, sempre sullo stesso terreno ma all'aperto, la settimana successiva, a Villa Comunale a Napoli.

Entrambi i tornei entrano nel circuito come Atp 250. Mentre per Napoli è una novità assoluta, dal 1973 al 1998 a Firenze si è svolto l'Open, quindi è una sorta di ritorno dopo 28 anni di assenza. "Il fatto che l’ATP abbia assegnato alla FIT l’organizzazione di ben due tornei rappresenta un ulteriore riconoscimento delle capacità organizzative della nostra Federazione", ha detto entusiasta il presidente della FIT Angelo Biraghi.

Con i due nuovi tornei aumenta il tennis di alto livello che si giocherà in Italia. Napoli e Firenze si aggiungono agli Internazionali d'Italia a Roma, alla Next Gen di Milano e alle Finals di Torino. A rimetterci invece è la Cina che perde, almeno per quest'anno causa pandemia, i tornei Atp di Shanghai, Pechino, Chengdu e Zhuhai.