गाड़ी किसी भी व्यक्ति के रोजमर्रा जीवन का महत्वपूर्ण हिस्सा है और गाड़ी का सारा दारोमदार टायरों पर टिका होता है । किसी भी परिस्थिति से निपटने के लिए टायरों का विशेष योगदान होता है। टायर सही ना होने की स्थिति में आप कभी भी मुसीबत में पड़ सकते हैं। लेकिन यह एक अत्यंत महत्वपूर्ण फैसला होता है जिसमें हमें विशेष ध्यान रखना होता है।
इसमें हम आपको कुछ टायर टिप्स बता रहे हैं जिससे आप बेहतर टायरों का चुनाव कर सकते हैं।

1 Rubber Quality हमेशा टायर का चुनाव करते वक्त अच्छी क्वालिटी की रबड़ का चुनाव करें जोकि लंबे समय तक चले और सड़क पर गीली और सुखी सतह पर अच्छा परफॉर्म करें। अच्छी क्वालिटी की रबड़ से कार की हैंडलिंग और ब्रेकिंग बेहतरीन हो जाती है।

2 Size टायर हमेशा कंपनी द्वारा अधिकृत साइज के ही खरीदने चाहिए क्योंकि इससे स्टेरिंग लाइट रहता है और मोड़ो पर गाड़ी अच्छा परफॉर्म करती है। कुछ लोग बड़े साइज के टायर लगवा लेते हैं जिससे गाड़ी के स्टेरिंग में भारीपन और सस्पेंशन जल्द ही खराब होने की संभावना बनी रहती है।

3 Tubeless Tyre ट्यूब टायरों की बजाए ट्यूबलेस टायर ही खरीदनी चाहिए क्योंकि पंक्चर होने की स्थिति में इसमें हवा धीमे धीमे कम होती है और आप अपनी मंजिल की तरफ आसानी से बढ़ते रहते हैं। ट्यूब टायरों की उपेक्षा ट्यूबलेस टायर कम घिसते है और इनमें पंक्चर लगाना भी आसान होता है।
4 Full Set of Tyre अक्सर लोग अपने घिसे हुए टायर को ही बदलते हैं जिससे गाड़ी की गुणवत्ता और अन्य टायरों की घिसाई पर काफी फर्क पड़ता है। आप जब भी गाड़ी के टायर बदले चारों टायरों का ही सेट खरीदे
5 Manufacturing Date टायर खरीदते वक्त मैन्युफैक्चरिंग डेट का हमेशा ख्याल रखना चाहिए टायर के ऊपर आखिरी चार संख्या होती है। जिसके पहले 2 अंक सप्ताह को दर्शाते हैं जबकि आखिरी के 2 अंक साल को दर्शाते हैं ।
6 Tyre Brand गाड़ी में टायर लगाते समय हमेशा अच्छे ब्रांड का चुनाव करना चाहिए। भारत में कई बेहतरीन ब्रांड है जिसमें आप अपने उपयोग के हिसाब से टायर लगा सकते है। ब्रांड की विशेषताओं को ध्यान में रखकर ही टायर का चुनाव करें।