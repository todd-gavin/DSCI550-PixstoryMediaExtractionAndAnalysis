Prada e Adidas tornano a collaborare, e questa volta non si tratta solo di sneakers. Per l'inverno 2022 arriva un'intera capsule collection, dove non mancano naturalmente le sneakers, e cioè le Originals Forum di Adidas, in versione high e low, ma alle quali si aggiungono tute, felpe, cappotti, borse e cappelli.

L'altro elemento importante è il Re-Nylon, il tessuto eternamente riciclabile lanciato da Prada, prodotto da fibre tessili di scarto e dalle plastiche recuperate dagli oceani. Un tessuto che si può rinnovare e rielaborare completamente, risultando sempre nuovo. La novità, oltre al fatto che compone molti dei capi di questa collezione, è che Prada ne farà il suo unico nylon, sostituendo anche quello vergine, a partire dal 2022.

https://www.esquire.com/it/stile/moda-uomo/a38691837/prada-adidas-inverno-2022-re-nylon/