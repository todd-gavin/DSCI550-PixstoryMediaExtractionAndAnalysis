Ancora un successo italiano al Giro d'Italia. La Rivarolo Canavese-Cogne di 177 km è stata dominata da Giulio Ciccone, al terzo successo nella corsa rosa. L'abruzzese faceva parte di un gruppo di 27 corridori andato presto in fuga e scrematosi lungo le tante salite in programma oggi. Ciccone è poi partito in solitaria, arrivando sul traguardo con 1'31" su Buitrago e 2'19 su Pedrero. Non cambia nulla nelle prime posizione della classifica generale, con Carapaz sempre in maglia rosa con 9" su Hindley e 32 su Almeyda. Domani giornata di riposo, poi l'ultima decisiva settimana si aprirà con la Salò-Aprica di 202 km.