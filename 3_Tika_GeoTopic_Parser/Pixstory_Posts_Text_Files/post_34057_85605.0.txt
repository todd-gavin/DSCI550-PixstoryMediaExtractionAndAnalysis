Dopo il pareggio interno contro l'Hellas Verona, Vincenzo Italiano ha fornito la propria analisi in conferenza stampa: "Come Tudor, anche io potrei dire che meritavamo di vincere... nel secondo tempo abbiamo avuto 3-4 palle gol e siamo cresciuti in maniera esponenziale, non facendo mai tirare il Verona. Il pareggio ci fa guardare avanti, arriviamo da prestazioni alto livello ma pecchiamo di concretezza: oggi potevamo fare più male al Verona. Ikoné se non gioca... non gioca... se lo tolgo mi viene chiesto perché non viene utilizzato... in avvio di gara ha avuto un problema all'adduttore ed è stato condizionato da questo, perciò ho preferito mettere dentro gente fresca. Penso che i tre cambi abbiano dato la svolta alla partita. L'arbitro mi ha ammonito perché ero uscito dall'area tecnica, credevo che ci fosse un fallo ma così per lui non era. Torreira? Lui ce l'ha questi inserimenti... contro certe squadre che giocano uomo su uomo non è facile per un play, ma nella ripresa mi è piaciuto molto, peccato per le chances che ha avuto".