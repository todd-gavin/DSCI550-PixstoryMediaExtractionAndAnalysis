Nel giovedì del GP d'Italia del Mugello, la gara di casa per il team Aprilia Racing, arriva un importante annuncio che fissa due paletti nella silly season di mercato alle porte: Aleix Espargarò e Maverick Vinales non si muoveranno da Noale, e sono stati confermati in blocco fino al 2024 visti gli ottimi risultati del progetto, per proseguire su una strada comune che porti la casa italiana al titolo iridato. Tra l'altro, già in questa stagione c'è un pilota Aprilia, proprio Aleix Espargarò, che è tutt'ora in lizza per il titolo: reduce da tre podi consecutivi e a soli 4 punti da Fabio Quartararo nella classifica iridata.