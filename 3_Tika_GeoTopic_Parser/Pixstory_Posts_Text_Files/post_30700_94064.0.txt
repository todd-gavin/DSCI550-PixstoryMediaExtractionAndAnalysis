Il Milan replica all'Inter e sconfigge in casa per 2-0 il Genoa, riprendendosi la vetta della classifica di Serie A. I rossoneri sono andati in vantaggio già dopo 11 minuti grazie a Leao, poi al 36° Saelemaekers ha mandato sopra la traversa la palla del raddoppio. Nella ripresa il Genoa ha cercato con più insistenza il pareggio, ma ancora Leao è andato vicino al secondo gol al 77°. Nei minuti finali il Milan ha finalmente trovato il raddoppio con Messias, poi Maignan ha mantenuto la porta inviolata con un miracolo sul colpo di testa di Hernani. I rossoneri tornano primi con 2 punti di vantaggio sull'Inter che deve recuperare la partita di Bologna, mentre i rossoblu restano a quota 22, 3 punti sotto la salvezza.