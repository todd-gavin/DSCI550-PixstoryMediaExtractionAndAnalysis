बुंदेलखंड की 32 वर्षीय रंजना ने चूड़ियों का बिजनेस शुरू किया है. रंजना अपने भाई बहनों में सबसे बड़ी थी और   इस वजह से 8 तक ही पढ़ाई  कर पायी हैं. इसके बाद रंजना की शादी मिर्जापुर में हो गई है. रंजना के पति चूड़ियों का व्यापार करते हैं. पहले तो वह चूड़ियों का व्यापार अकेले ही करते थे लेकिन धीरे-धीरे समय बदलता गया और रंजना  के ऊपर तीन बेटियों की जिम्मेदारियां भी बढ़ने लगी और फिर 2 साल कोरोना महामारी के कारण रंजना को घर चलाना मुश्किल पढ़ने लगा था. 

रंजना बताती है कि "मैं अपने पति और तीन बेटियों के साथ अपने मायके चित्रकूट के कर्वी ब्लॉक में आकर किराए के मकान लेकर रहने लगी हूं और यहां पर मैंने अपने पति के साथ मिलकर चूड़ियों का बिजनेस शुरू किया है.

रंजना ने घर के कामों के साथ-साथ बच्चों की भी देखभाल की और फिर अब दुकान में भी अपने पति के साथ कामो में हाथ बटाना शुरू कर दिया है. रंजना की दुकान में हर किस्म के लोग आते हैं. शुरुआती समय में रंजना को बहुत सी दिक्कतों का सामना करना पड़ा कि वह किस तरह कस्टमर को डील करें लेकिन अब दुकान चलाते चलाते सब कुछ डील कर लेती हैं.