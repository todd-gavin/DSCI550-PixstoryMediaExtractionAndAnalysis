Diesel sale al nono posto di The Lyst Index, la classifica mondiale trimestrale dei brand più famosi della fashion industry, affiancando nella top ten brand quali Gucci, Balenciaga e Valentino.
Lyst indica tra le ultime novità di Diesel la nomina di Eraldo Poletto come Ceo, il lancio della linea Diesel Sport, e celebrities come Kylie Jenner, Dua Lipa e Julia Fox che hanno scelto di vestire il brand oltre che, ovviamente, la nomina a direttore creativo del genio Glenn Martens.
La formula alla base di The Lyst index tiene conto del comportamento degli acquirenti, comprese le ricerche all'interno e all'esterno della piattaforma, le visualizzazioni dei prodotti e le vendite. Per tenere traccia dell'appeal del marchio e del prodotto, la formula incorpora anche le menzioni sui social media, le statistiche sull'attività e sul coinvolgimento in tutto il mondo, per un periodo di tre mesi