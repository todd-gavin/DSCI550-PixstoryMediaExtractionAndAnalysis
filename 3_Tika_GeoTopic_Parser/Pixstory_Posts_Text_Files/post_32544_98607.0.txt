Non c'è partita nei due ottavi di finale che riguardano i tennisti italiani al torneo ATP Master 1000 di Madrid. Lorenzo Musetti perde il primo set con il numero 2 del seeding Alexander Zverev per 6-3 e si ritira dopo il primo game del secondo set (perso a zero) per un problema muscolare. Non va meglio a Jannik Sinner, che viene preso a pallate dal canadese Felix Auger Aliassime per 6-1 6-2 senza alcuna scusante. Negli altri incontri vincono Hurkacz (che supererà Sinner in classifica, 7-5 6-3 con il serbo Lajovic), il russo Rublev (7-6 7-5 con il britannico Evans), Il greco Tsitsipas (6-3 6-4 su Dimitrov) e Rafa Nadal, che rimonta e supera con difficoltà il belga Goffin (6-3 5-7 7-6). Avanza a tavolino anche Novak Djokovic, Andy Murray si ritira ben prima del match per uno stato influenzale. Nel match serale il giovane talento Alcaraz.