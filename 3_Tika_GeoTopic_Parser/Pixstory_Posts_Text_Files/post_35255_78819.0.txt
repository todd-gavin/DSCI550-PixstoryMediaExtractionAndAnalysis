Nella giornata di oggi è stata finalmente ufficializzato l’ingaggio di Diego Perotti da parte della Salernitana. L’arrivo di Walter Sabatini come Direttore Sportivo e l’acquisizione della società da parte di Danilo Iervolino ha permesso alla squadra di Salerno di aggiudicarsi ben 10 innesti nella finestra invernale di mercato. Sui canali social e sul sito ufficiale della Salernitana è stato infatti ufficializzato l’acquisto dell’ex Roma Diego Perotti. Il giocatore si era svincolato a settembre dal Fenerbahce ed era così rimasto senza squadra. La squadra di Iervolino, attualmente ultima nel campionato italiano di Serie A, farà tutto il possibile per cercare di salvarsi. Al momento questo obiettivo pare abbastanza utopico, ma i tanti investimenti fanno ben sperare. Perotti si è legato al club granata fino al 30 giugno 2022 e indosserà la maglia numero 88.