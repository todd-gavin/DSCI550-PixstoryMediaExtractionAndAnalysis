Il nuotatore azzurro e olimpionico dei 1500 metri Gregorio Paltrinieri ha parlato dell'amico ucraino Romanchuk rimasto in patria nonostante la guerra. “È situazione assurda.” - Ha esordito Paltrinieri - “Lo sto sentendo giornalmente. Lui abita in periferia a Kiev e ieri mi ha detto che si stava spostando perché era suonato l'allarme anche nella sua zona. La cosa sorprendente è che io gli ho detto molte volte che se avesse voluto venire qui in Italia io l'avrei ospitato senza problemi. Invece lui ha preferito restare lì. Dice che vuole combattere fino alla fine. Lui ha un forte senso patriottico e vuole combattere per il suo paese. Capisco quello che sta vivendo".