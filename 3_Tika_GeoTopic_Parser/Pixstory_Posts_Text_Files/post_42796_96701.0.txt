गपशप
कौन अपना कौन पराया
इस समय कांग्रेस में नए प्रदेश अध्यक्ष को लेकर खटपट शुरू हो गई है।दिसंबर माह में हुए नगर निगम चुनाव और उसके बाद हुई पार्टी की बुरी हार को लेकर तरह तरह की बातें भी की जा रही है।ऐसे में वर्तमान अध्यक्ष सुभाष चावला भी अपने दुश्मनों की पहचान करने में लगे हुए हैं।हाल ही में उन्होंने अपनी पार्टी के व्हाट्सअप ग्रुप में लिखा कि सबसे अधिक उन खतरनाक और दोगले लोगों से बचकर चलना जरूरी है.. जो आपके के सामने आप से बड़े मीठेपन से बात करेंगे और आपके हटते ही आपके खिलाफ जहर उगलना शुरू कर देंगे।इस मैसेज के डालने के बाद अन्य नेता अंदाजा लगा रहे है कि अध्यक्ष ने यह शब्द किसके लिए बोले।पंजाब के बाद यह संभावना है कि चंडीगढ़ कांग्रेस का भी चेहरा बदलेगा।ऐसे में कौन नया अध्यक्ष बनेगा यह समय ही बताएगा।पार्टी ऐसे चेहरे को तलाश रही है जो मेहनती होने के साथ साथ फाइनेश्यिली भी मजबूत हो 

ग्रप से निकले सदस्य
व्यापार मंडल ने यह नियम बनाया हुआ है कि जो उन्होंने अपना आफिश्यल व्हाट्सअप ग्रुप बनाया हुआ है उसमे कोई भी रात 9 बजे के बाद किसी भी तरह का कोई कामेंट नहीं डालेगा हाल ही में व्यापार मंडल के सदस्य राधे श्याम बजाज सेक्टर-21 सी की मार्केट एसोसिएशन के अध्यक्ष बने।जब यह जानकारी व्यापार मंडल के व्हाट्सग्रप में आई तो दूसरे सदस्यों ने बधाईयां देना शुरू कर दिया।ऐसे में कुछ सीनियर सदस्यों ने रात 9 बजे के बाद भी रात 11 बजे तक बधाई संदेश दिया।जिसको लेकर अगले दिन ग्रुप में सुबह राजनीति शुरू हो गई।नियम यह बनाया गया है कि जो रात 9 बजे के बाद मैसेज डालेगा उसे दो दिन के लिए ग्रुप से निकाल दिया जाएगा।ऐसे में रात 9 बजे के बाद ग्रुप से निकालने की खुसर पुसर शुरू हो गई।व्यापार मंडल के चंद सदस्यों में भी आपसी गुटबाजी है।ऐसे में विरोधी सदस्यों को ग्रुप से निकालने की राजनीति सिरे चढ़ी और जिस जिस ने यह अनुशासन का नियम तोड़ा था उन व्यापारी सदस्यों ने खुद ही व्हाट्सग्रुप छोड़ दिया।ऐसे में कई सदस्य इसे ही अपनी जीत मान रहे हैं।