Marc Marquez non molla. Sembra essersi aperto uno spiraglio per la partecipazione del campionissimo spagnolo al prossimo Gran Premio d'Argentina, in programma tra una settimana a Termas de Rio Hondo. Dopo il nuovo episodio di diplopia che l'ha colpito a seguito della rovinosa caduta di Mandalika, i medici avevano consigliato a Marquez un periodo di riposo, ma se il disturbo alla vista dovesse essere scomparso entro lunedì, potrebbe ricevere l'okay per recarsi in Argentina e provare a tornare in sella. Resta il dubbio che questa sia la cosa più saggia da fare.