Una sconfitta, quella a San Siro contro il Milan, che però non macchia quanto di buono fatto fin qui dall’Empoli di Andreazzoli: “Domenica scorsa è stata una partita di calcio in costume più che giocato e ci siamo adattati. Stasera giocavamo contro una difesa come quella del Milan che è la più importante del campionato e non puoi avere 5/6 occasioni come all’andata. Stasera quel poco che abbiamo fatto in attacco mi è piaciuto. Per fare gol serve avere anche un po' di buona sorte invece anche stavolta Maignan si è superato. Merito suo ma non demerito nostro, l’abbiamo cercata la soluzione ma non ci è andata bene. E’ vero che siamo calati un po’ nelle conclusioni in porta, non stiamo raccogliendo molto. Il lavoro da fare è tanto soprattutto quando la squadra non ha esperienza in categoria. Siamo partiti da perfetti sconosciuti e devi dare un certo modo di interpretare le cose. E’ un lavoro quotidiano che non puoi mai abbandonare, i ragazzi si accorgono subito se hai desiderio di trasmettere o sono frasi fatte. Se ti poni nelle condizioni di esserlo ti vengono dietro. La soddisfazione è che abbiamo 25 giocatori che possono giocare tutti e li cambiamo ogni domenica perché tutti rispondono nella maniera giusta".