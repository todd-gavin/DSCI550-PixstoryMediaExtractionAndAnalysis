Era nell’aria da qualche tempo, ma ieri sera ERMAL META ha ufficializzato tutto con un messaggio social ai suoi fan, che attendevano con ansia la notizia: quest’estate l’artista tornerà a esibirsi dal vivo! Queste le prime date del “TOUR ESTIVO 2022”, prodotte e organizzate da Mescal, Friends&Partners e Vertigo. Ermal Meta è un cantautore, compositore e polistrumentista. Dopo l'esperienza come componente dei gruppi Ameba 4 e La Fame di Camilla nel corso degli anni duemila, a partire dal 2013 ha intrapreso la carriera da solista, pubblicando quattro album in studio e vincendo il Festival di Sanremo 2018 in coppia con Fabrizio Moro con il brano Non mi avete fatto niente. Nello stesso anno ha rappresentato insieme a Moro l'Italia all'Eurovision Song Contest, svoltosi a Lisbona, classificandosi poi in quinta posizione. Le date sono le seguenti: 6 luglio - Genova, Teatro Ai Parchi Di Nervi, 8 luglio - Roma, Villa Ada, 13 luglio - Brescia, Arena Campo Di Marte15 luglio - Villafranca di Verona (VR), Castello Scaligero, 16 luglio - Asti, Astimusica 21 luglio - Ferrara, Ferrara Summer Festival 30 luglio - Pian Di Spilli – Monte Cucco (PG), Suon Controvento 31 luglio - Porto Recanati (MC), Arena Beniamino Gigli 8 agosto - Gavorrano (GR), Teatro Delle Rocce 9 agosto - Forte Dei Marmi (LU), Villa Bertelli 17 agosto – Zafferana Etnea (CT), Anfiteatro Falcone e Borsellino. I biglietti saranno disponibili in prevendita a partire dalle ore 16.00 di oggi, mercoledì 23 marzo.