Nel pomeriggio, l’Hellas Verona ha pareggiato 1-1 all’Artemio Franchi di Firenze. Un risultato che non ha accontentato nessuna delle due compagini, dal momento che si sono allontanate ancor di più dalla zona Europa. 

È arrivato, però, l’ennesimo risultato utile consecutivo per l’Hellas di Igor Tudor. La formazione scaligera, inoltre, è la seconda squadra in Europa, dopo il Liverpool, ad avere già 3 marcatori in doppia cifra tra i cinque principali campionati europei: Simeone con 15 reti, Caprari e Barak con 10. 

Proprio il numero 10 del Verona, trasformando il rigore contro la Viola, è arrivato a quota dieci reti in una singola stagione di Serie A per la prima volta in carriera.