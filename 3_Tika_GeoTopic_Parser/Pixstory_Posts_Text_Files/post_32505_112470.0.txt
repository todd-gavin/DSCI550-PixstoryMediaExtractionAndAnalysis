Rafa Nadal continua la sua corsa verso il 23° slam in carriera e nel terzo turno del torneo di Wimbledon travolge Lorenzo Sonego per 6-1 6-2 6-4. C'è stato anche un piccolo battibecco tra i due, rientranto nel dopopartita. Agli ottavi di finale si qualifica anche Nick Kyrgios, l'istrionico australiano che ha fatto impazzire il n.4 del seeding, il greco Stefanos Tsitsipas, vincendo in 4 set 6-7 6-4 6-3 7-6. Qualificati agli ottavi anche altri due australiani, De Minaur e Kubler, oltre agli americani Fritz e Nakashima, e al cileno Garin. In campo femminile clamorosa sconfitta della numero 1 del mondo, la polacca Iga Swiatek, dopo 37 partite consecutive vinte. L'impresa è stata della francese Alizé Cornet, che ha trionfato 6-4 6-2 qualificandosi agli ottavi di finale. Fuori anche la n.8, l'americana Pegula, superata dalla croata Matic, mentre nessun problema per la n.4 Paola Badosa, la spagnola che ha sofferto con la ceca Kvitova, spuntandola per 7-5 7-6.