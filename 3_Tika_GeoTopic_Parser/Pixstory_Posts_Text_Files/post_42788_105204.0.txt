गपशप 

सांसद का खुलकर समर्थन नहीं 

सांसद किरण खेर ने भाजपा कार्यालय में जब आप पार्षदों के लिए जंगली और डंगर शब्द का प्रयोग किया तो मौके पर मौजूद भाजपा के नेता भी हके बक्के रह गए कि सांसद ने क्या कह दिया।सांसद के साथ भाजपा अध्यक्ष अरुण सूद भी बैठे थे वह भी मीडियाकर्मियों के सामने 5 सेकेंड के लिए मुस्कराएं।प्रेसवार्ता खत्म होने के बाद सांसद द्वारा कहे गए शब्दों का मुद्दा गरमा गया।यह प्रेसवार्ता मोदी सरकार के आठ साल पूरे होने के लक्ष्य में किए जाने वाले कार्यक्रम पर थी लेकिन सांसद द्वारा कहे गए शब्दों के बाद एक राजनीतिक नया विवाद पैदा हो गया।जिस कारण जिस उद्देश्य के लिए प्रेसवार्ता बुलाई गई थी वह खत्म हो गया।मामला गरमाने के बाद आम आदमी पार्टी के अध्यक्ष प्रेम गर्ग ने भाजपा के एक सीनियर नेता को भी सांसद द्वारा कहे गए शब्दों पर उनका स्टेंड पूछने के लिए मैसेज किया जिस पर उस नेता भी प्रेम गर्ग को मैसेज का जवाब देते हुए कहा कि वह सांसद का इस मुद्दें पर समर्थन नहीं करते हैं।इस मुद्दें पर भाजपा के किसी सीनियर नेता ने सांसद का खुलकर समर्थन नहीं किया।लेकिन गपशप करते हुए चंद भाजपा नेता कह रहे है कि उस समय आप के नेता क्यों चुप थे जब पिछली सदन की बैठक में आप पार्षद जसबीर सिंह ने पूर्व मेयर देवेश मोदगिल के लिए काटूzन शब्द का प्रयोग किया। 


देर रात तक किया काम 

हल्लोमाजरा में टीन शेड में चल रहे सरकारी स्कूल को देखने लिए जब प्रशासक मौके पर पहुंचे तो शिक्षा विभाग सहित अन्य आला अधिकारियों की भ नींद उड़ गई।अधिकारियों को उम्मीद नहीं थी कि प्रशासक साहब मौके पर पहुंच जाएंगे।प्रशासक के दौरे के बाद शिक्षा विभाग के निदेशक को बदल दिया गया।इसके बाद शिक्षा सचिव पूर्वा गर्ग ने भी चुस्ती दिखाते हुए अन्य स्कूलों का दौरा करना शुरू कर दिया।गांव किशनगढ़ स्कूल का शिक्षा सचिव गर्ग ने दौरा और बैठक करने का निर्णय लिया।गर्ग ने इस संबंध में अधिकारियों एक दिन पहले बैठक के लिए आदेश दिए जबकि अन्य कर्मचारी चाहते थे कि यह बैठक किशनगढ़ के स्कूल में न होकर शहर के बीचों बीच किसी ठीक ठाक स्कूल में हो जाए।