Per me che sono celiaca muoversi in alcune aree del mondo e mangiare come previsto per la mia salute è abbastanza difficile. Qui in Montenegro, oltre ad esserci un oggettivo problema con la lingua per cui diventa difficile far capire la problematica, sembra proprio che alcuni tipi di alimentazione non siano contemplati. Io mi ero portata delle scorte di cibo senza glutine ma le ho finite e ora ho difficoltà ad orientarmi. Stamattina ho setacciato il più grande supermercato in città per trovare solo ed esclusivamente queste gallette di riso senza glutine, non un biscotto, non una varietà di cereali per la colazione. Mi domando una cosa: forse non è una malattia diffusa qui?! Altra cosa: non ho visto traccia di legumi, nè nei ristoranti nè nei minimarket… eppure la contaminazione con le cucine mediterranee che ne fanno largo uso qui si avverte molto. Tutto un po’ strano. Forse da noi siamo molto più soggetti ad intolleranze e allergie, sarebbe interessante capirne di più. Se siete esperti della materia, scrivetemi nei commenti