Le coppie italiane dello snowboard volano sotto la nevicata di Zhangjiakou. Ci si aspettava una medaglia dalla prova a squadre dello snowboardcross e così è stato: Michela Moioli e Omar Visintin hanno colto l'argento, battuti solo dai fuoriclasse americani Baumgartner e Jacobellis. Bronzo per il Canada, mentre Lorenzo Sommariva e Caterina Carpano, altra coppia azzurra, chiudono al quarto posto. Il debutto di questo nuovo format nel programmaa cinque cerchi si tinge quindi anche di tricolore, con la Moioli brava a riscattarsi dopo la deludente prova individuale e Visintin ottimo nell’aggiungere l’argento a squadre al bronzo individuale di due giorni fa.