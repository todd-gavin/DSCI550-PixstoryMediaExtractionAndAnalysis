Tutto fatto per Marlon al Monza. La società di Berlusconi e Galliani ha trovato l'accordo ieri con lo Shakhtar Donetsk per il difensore che arriverà in prestito. Un grande rinforzo per i brianzoli e vecchia conoscenza della Serie A quando vestiva la maglia del Sassuolo. L'ufficialità potrebbe arrivare nei prossimi giorni e così il reparto difensivo della neopromossa, dopo l’acquisto di Ranocchia e Carboni, sarebbe definitivamente completo.