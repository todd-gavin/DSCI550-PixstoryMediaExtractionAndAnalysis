അഖിലിന്റെ നീലച്ചടയൻ വ്യത്യസ്തമായ ഒരു വായനനുഭവമാണ്. കഥകൾക്കെല്ലാം ഒരു ത്രില്ലർ സ്വഭാവമുള്ളതുപോലെ. കഥകളിൽ ഉടനീളമുള്ള വ്യത്യസ്തങ്ങളായ ഉപമകൾ വായനക്കാരുടെ ശ്രദ്ധയാകർഷിക്കും.പലപ്പോഴും ചില വരികൾ വായിച്ചതിന് ശേഷം ഞാൻ വീണ്ടുമൊരിക്കൽ കൂടി അത് വായിച്ചു.
.
8 ചെറുകഥകളുടെ ഈ സമാഹാരത്തിൽ ചെക്കിപ്പൂത്തണ്ടയും ശീതവാഹിനിയും എന്തുകൊണ്ടോ മനസ്സിൽ തങ്ങിനിൽക്കുന്നു. കല എന്നതിനുപരിയായി തെയ്യത്തിന് ജനഹൃദയങ്ങളിലുള്ള സ്ഥാനം വീണ്ടും ഓർമ്മപ്പെടുത്തുന്നുണ്ട് ചെക്കിപ്പൂത്തണ്ട. ശീതവാഹിനി എന്ന ചെറുകഥയവസാനിക്കുമ്പോൾ വരുന്ന ഡോക്ടറുടെ ഫോൺ കാൾ ലാമ്പിയുടെ ഊഹം ശരി വയ്ക്കുന്നതായിരിക്കില്ല എന്ന സമാധാനത്തിൽ ആ കഥ ഞാൻ പെട്ടെന്ന് വായിച്ചു തീർത്തു.
.
അധികമായൊന്നും പറയാനില്ല.അഖിൽ, തൽക്കാലം നമ്മൾ പിരിയുന്നു, മറ്റൊരു കാലത്തിൽ മറ്റൊരു പുസ്തകത്തിൽ ഇതുപോലൊരു പേജിൽ വീണ്ടും.. വീണ്ടും കണ്ടുമുട്ടാൻ മാത്രമായി.