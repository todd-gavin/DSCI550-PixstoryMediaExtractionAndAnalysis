La Formula 1 marchiata Liberty Media l'aveva detto e mantiene le promesse: nel 2023 saranno tre gli appuntamenti sul suolo americano, perché al GP degli Stati Uniti ad Austin e a quello di Miami si aggiungerà una tappa a Las Vegas, dove il circus era già passato nel 1981 e 1982. Ma se allora si correva nel parcheggio del Caesar Palace, uno dei casinò più famosi della cittadina del Nevada, nel 2023 la pista sarà ricavata tra le strade illuminate di Las Vegas e passerà per la celeberrima "Strip". Disegnato dall'architetto delle piste, Hermann Tilke, quello del Nevada sarà il primo GP americano che andrà in scena in notturna, e sarà dunque visibile la mattina presto per dagli Europei.