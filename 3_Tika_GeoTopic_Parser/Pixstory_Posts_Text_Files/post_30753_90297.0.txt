Prosegue la marcia di Nick Kyrgios nel torneo Master 1000 di Miami. Dopo aver dominato contro Rublev, l'australiano sì è ripetuto oggi con Fabio Fognini, battuto 62 64. Il tennista ligure poco ha potuto contro un Kyrgios che sta mostrando tutto il suo talento, tenendo a bada le bizze caratteriali che spesso lo hanno frenato. Ricordiamo che a Indian Wells l'australiano, scivolato oltre la centesima posizione e iscritto ai due tornei americani con una wild card, si era arreso solo nei quarti di finale contro Rafael Nadal, al termine di un incontro durato 3 ore.