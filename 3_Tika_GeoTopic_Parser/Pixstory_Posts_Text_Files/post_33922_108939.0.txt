Il Milan si muove concretamente per Charles De Ketelaere: è lui l’obiettivo principale per la trequarti rossonera. L’affare entrerà nel vivo non appena il Milan avrà definito il nuovo organigramma: la volontà di RedBird è quella di proseguire con l’attuale dirigenza, perciò sono attese a stretto giro di posta le firme sui rinnovi di Maldini e Massara.

La strategia è sempre lo stessa: no a spese folli, ma sì a investimenti mirati sui giovani di maggior talento. E De Ketelaere lo è assolutamente: classe 2001, nelle ultime stagioni il suo rendimento è sempre cresciuto fino ad arrivare ai 14 gol e 7 assist nell’ultima Jupiller Pro League, vinta dal suo Bruges per la terza volta di fila. 

Il Milan spera di convincere il club belga a venderlo per 40 milioni di euro, mentre la società in cui è esploso potrebbe valutare di aspettare il Mondiale in Qatar per cederlo nonostante lo stesso giocatore spinga per la cessione. Il Diavolo invece di dubbi ne ha veramente pochi: De Ketelaere piace moltissimo e nelle prossime settimane presenterà la prima offerta ufficiale.