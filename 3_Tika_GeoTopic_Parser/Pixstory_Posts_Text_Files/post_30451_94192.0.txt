L'attesa semifinale di Coppa d'Inghilterra tra Liverpool e Manchester City disputata oggi a Wembley si è chiusa con il punteggio di 3-2 a favore dei Red Devils. Il risultato finale è persino bugiardo rispetto alla prestazione messa in campo dagli uomini di Jurgen Klopp, autori di un primo tempo clamoroso. Il gol di Ibrahima Konaté e la doppietta di Sadio Mané avevano infatti permesso al Liverpool di andare al riposo in vantaggio addirittura per 3-0. L'attesa reazione del City arriva con l'inizio della ripresa, ma non va oltre il gol al 47° di Jack Grealish. Solo nel primo minuto di recupero arriva la rete di Bernando Silva che riaccende per pochi istanti le speranze del pareggio per gli uomini di Guardiola, ma Alisson respinge gli ultimi assalti. Il Liverpool di Klopp avanza, in una stagione che lo vede ancora in gioco anche per quanto riguarda Premier League e Champions League. Domani l'altra semifinale tra Chelsea e Crystal Palace.