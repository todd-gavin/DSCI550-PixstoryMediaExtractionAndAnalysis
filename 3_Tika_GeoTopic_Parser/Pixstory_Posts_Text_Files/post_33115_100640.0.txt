Nei due posticipi della 37° giornata di serie A è arrivato un altro verdetto. Nel match serale la Lazio ha ripreso al 96' la Juventus, conquistando il punto utile alla qualificazione aritmetica all'Europa League e rovinando la festa d'addio di Chiellini e Dybala. A ribaltare il 2-0 dei bianconeri con Vlahovic e Morata nel primo tempo, ci hanno pensato un autogol di Alex Sandro e un gol di Milinkovic-Savic nel recupero. Nell'altro match la Sampdoria ha asfaltato 4-1 la Fiorentina, complicando la strada europea dei toscani.