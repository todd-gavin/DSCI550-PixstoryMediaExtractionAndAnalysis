I medici stoppano Marc Marquez per il Gp d'Argentina. Il pilota spagnolo sta risentendo ancora del problema della diplopia che lo avevano già costretto a fermarsi lo scorso anno. A comunicarlo è la Honda con un comunicato: "La seconda valutazione neuro-oftalmologica effettuata lunedì scorso ha mostrato un'evoluzione estremamente favorevole del quarto nervo destro interessato dalla caduta avvenuta nel warm up del Gran Premio d'Indonesia. Ma la guarigione non è ancora completa, Marc deve seguire il regime terapeutico stabilito con un trattamento conservativo".

La speranza del pilota spagnolo otto volte campione del mondo è quella di tornare in pista già ad Austin, il prossimo 9 aprile, anche se è ancora presto per dire se ce la farà.