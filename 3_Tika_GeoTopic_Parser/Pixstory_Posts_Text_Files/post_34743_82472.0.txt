Manca ormai poco al ritorno in campo di Djokovic dopo l'esclusione dall'Australian Open e tutta la polemica che ha fatto seguito. Tornerà a giocare a Dubai, ma prima di fare il suo approdo negli Emirati Arabi ha organizzato una conferenza stampa dove ha parlato anche di Olimpiadi.

Proprio riguardo i giochi olimpici, Djokovic spera di poter salire sul podio più alto a Parigi, nel 2024. “Una medaglia olimpica, in particolare l’oro, è sempre un grande desiderio. Purtroppo in passato non ho avuto la possibilità di lottare per questo. Ho intenzione di essere a Parigi nel 2024. Ho ripensato spesso al il mio match con Zverev a Tokyo, cercando di capire cosa fosse andato storto".

Sugli Australian Open non ha detto molto, ha evitato i dettagli di una vicenda che ha ancora tanti lati sconosciuti, ma ha ribadito che tornerà a giocare in Australia nonostante il trattamento ricevuto: "Ricorderò sempre tutte le cose belle che mi sono successe a Melbourne. Nonostante tutto questo, ho un ottimo legame con l’Australia. I risultati che ho avuto in passato a Melbourne dimostrano come mi sento quando ci vado. Tutto quello che è successo quest’anno è stato del tutto inaspettato. Sarà difficile da dimenticare, ma voglio tornare in Australia in futuro e giocare di nuovo alla Rod Laver Arena".