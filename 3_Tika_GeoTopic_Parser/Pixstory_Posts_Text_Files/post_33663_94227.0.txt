Al termine del match dell'Olimpico tra Lazio e Torino, finito in parità, Maurizio Sarri ha commentato il pareggio tra Lazio e Torino: "Abbiamo sofferto aggressività e fisicità degli avversari perché abbiamo fatto pochi movimenti senza palla. Andavamo sempre incontro, ma dovevano andare più in profondità, cosa che loro soffrono. Gli abbiamo concesso anche troppo palleggio, eravamo lunghi in campo e le distanze non erano giuste. oggi dovevamo trasformare la loro aggressività negli spazi, muovendo la palla velocemente. Invece siamo stati lenti e abbiamo subito il loro uno contro uno. Ero un po’ in apprensione per questa partita: soffriamo quando c’è aggressione e pressione da parte degli avversari. C’è rammarico per aver pareggiato solo negli ultimi minuti. L’ho sempre detto: il nostro obiettivo è finire la stagione al meglio e avere la sensazione di aver posto le basi per qualcosa di importante. Poi vediamo se riusciamo a ottenere un posto in europa. Abbiamo guadagnato 24 punti nelle ultime 12 gare, stiamo facendo bene e continueremo a lottare”.