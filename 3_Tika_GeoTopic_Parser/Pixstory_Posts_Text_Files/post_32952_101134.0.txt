E alla fine eccola la prima vittoria italiana al Giro d'Italia 2022, grazie ad Alberto Dainese che allo sprint di Reggio Emilia ha regolato a sorpresa tutti i big della specialità, a cominciare dal colombiano Gaviria e dall'altro azzurro Simone Consonni con lui sul podio di tappa. Per Dainese, 24 anni di Abano Terme, si tratta della terza vittoria in carriera. La classifica generale è sempre comandata da Juan Pedro Lopez (Spagna) per 12" su Richard Carapaz (Colombia) e su Joao Almeida (Portogallo). Domani una tappa di 204 km porterà il gruppo da Parma a Genova.