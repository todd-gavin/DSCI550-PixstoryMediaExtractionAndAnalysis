Nella seconda e ultima sessione di prove invernali MotoGP 2022 a Sepang, a staccare il miglior tempo è stata la Ducati del Team Gresini – la Desmosedici GP21 della passata stagione – guidata da Enea Bastianini, in grado di segnare il nuovo record della pista di Kuala Lumpur in 1:58.131. In una domenica caratterizzata dalla pioggia che ha praticamente vanificato la possibilità di migliorare i tempi nel pomeriggio, anche l’Aprilia si conferma in palla, con il leader del day-1, Aleix Espargaro, al secondo posto staccato di soli 26 millesimi dalla vetta. Seguono Jorge Martin (Ducati Pramac), Alex Rins (Suzuki) e l’altra Aprilia di Vinales. Dopo un avvio non semplice, buona la prova anche della Ducati ufficiale, con Francesco Bagnaia sesto davanti ai rivali Quartararo e Marquez. 

Foto: motogp.com