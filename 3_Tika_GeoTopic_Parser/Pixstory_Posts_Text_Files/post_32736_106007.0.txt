La notizia era nell'aria, c'era già la data dell'annuncio e oggi, come da programmi, è arrivato: Jack Miller correrà nel 2023-24 per la KTM, al fianco del confermatissimo Brad Binder nel team ufficiale. Jack è già stato uomo KTM, anzi, ragazzo, quando nel 2014 in Moto3 conquistava 6 vittorie e 10 pole position, sfiorando il titolo mondiale beffato da Alex Marquez per appena 2 punti. A portare Jack in KTM è stato Francesco Guidotti, con cui l'australiano ha lavorato nelle due stagioni passate al team Ducati Pramac. Dopo questa mossa di mercato Miguel Oliveira - di cui Miller ha preso il posto - potrebbe fare il viaggio inverso, approdando alla Ducati del team Gresini Racing, sempre a patto che Enea Bastianini venga preferito dai vertici di Borgo Panigale a Jorge Martin per affiancare Pecco Bagnaia nel team ufficiale.