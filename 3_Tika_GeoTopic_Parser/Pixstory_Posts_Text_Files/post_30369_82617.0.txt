Seconda medaglia ai Giochi olimpici invernali di Pechino 2022 per Francesca Lollobrigida. L'azzurra, che sarà la nostra portabandiera nella cerimonia di chiusura di domani, ha vinto il bronzo nella mass start del pattinaggio di velocità. L'oro è andato ancora alla forte olandese Irene Schouten che in volata ha battuto la canadese Ivanie Blondin, mentre Lollobrigida ha chiuso appena dietro a 2 decimi di secondo, riscattando la delusione di 4 anni prima quando aveva solo sfiorato il podio.
Curiosamente, potrebbero essere sue sia la prima sia l'ultima medaglia dell'Italia a queste Olimpiadi: il suo argento nei 3000 m è stato infatti il primo dei 17 piazzamenti a porio fin qui ottenuti dai nostri atleti.