Intramontabile Sebastien Loeb. La leggenda francese, quest’anno, dopo il secondo posto alla Dakar non si è fatto mancare neppure il trionfo alla Race of Champions e il primo successo nella nuova ibrida era del WRC con il regolamento “Rally1” al volante della debuttante una Ford Puma. E mentre si inseguivano possibili rumor sul suo potenziale ritorno in una seconda tappa del Mondiale Rally, è arrivata a sorpresa la notizia di un coinvolgimento del 48enne transalpino nel campionato DTM al volante di una Ferrari 488 GT3. Loeb guiderà l’auto del team AF Corse Red Bull AlphaTauri nella tappa di Portimao del prossimo 1 maggio in sostituzione del titolare Nick Cassidy, impegnato in quel weekend a Monte Carlo con la Formula E.