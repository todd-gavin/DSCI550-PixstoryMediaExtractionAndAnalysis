Il film pakistano "Joyland", prima
selezione ufficiale del Paese a Cannes, e' stato premiato con la "Queer Palm" Lgbt  ieri sera dalla giuria presieduta dalla regista francese Catherine Corsini. "E' un film estremamente forte, che rappresenta tutto cio' che noi rappresentiamo", ha dichiarato il regista. "Questo film avra' una risonanza in tutto il mondo. Ovunque ci sono divieti di omosessualita'. Primo lungometraggio di Saim Sadiq presentato nella sezione a Un Certain Regard, "Joyland" spazza via tutti i luoghi comuni sulla
societa' pakistana in Occidente e tratta dell’omosessualità 
repressa e dei transessuali affermati, con il personaggio di Madame Biba, una showgirl ambiziosa e colorata.
Il film racconta la storia di Haider (Ali Junejo), il figlio
piu' giovane di un nucleo familiare che vive sotto l’autorità del patriarca. Sua moglie lavora, lui no, non hanno ancora figli ed è chiaro che sta deludendo il suo vecchio padre non seguendo
i contorni maschili prevalenti. Alla fine ottiene un lavoro come ballerino in un cabaret le cui star sono transgender e si innamora di una di loro, Biba.