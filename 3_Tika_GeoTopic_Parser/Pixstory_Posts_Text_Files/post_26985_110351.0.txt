Non tutti hanno il lusso di non dover cambiare, ma Hedi Slimane, direttore creativo della maison, ce l’ha.
La sua estetica è forse una delle più coerenti e riconoscibili nel panorama della moda contemporanea e il suo lavora da Celine non si distacca da quelli nelle altre maison.
La sfilata presentata ieri sera al Palais de Tokyo è incredibilmente simile a quelle che sfilavano da Saint Laurent quando la disegnavo lui.
Un’estetica, quella punk rock caratterizzata da pelle nera e skinny jeans che continua anche con il nuovo direttore artistico testimoniando quanto il gusto e l’estetica cara a Hedi sia tutt’ora fonte d’ispirazione.
Capelli biondo ossigenati, graffianti e disordinati, pantaloni di pelle aderenti, maglie di rete, paillettes, gonne da uomo, giacche decorate di medaglie militari, catene e gioielli scintillanti costellano questa sfilata confermando come Slimane sappia sempre creare capi desiderabili soprattutto dalla Gen Z.