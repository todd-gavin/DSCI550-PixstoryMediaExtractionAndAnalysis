Ancora non c'è l'ufficialità, ma questa arriverà presto, probabilmente i primi di luglio quando il giocatore tornerà dalle vacanze. Pogba è pronto a indossare nuovamente la maglia bianconera e lo farà perché lo vuole fortemente. "Si parla tanto di un ritorno di Paul alla Juventus. Quale sarebbe il pericolo di tornare in una ex squadra? Sono cambiate tante cose, è un altro gruppo, sono passati diversi anni e sarebbe un’altra storia", le parole che hanno confermato tutto di Rafaela Pimenta.

Il contratto che gli ha proposto il club torinese è di 8 milioni di euro all'anno più due di bonus, nettamente inferiore sia a quello percepito allo United, sia a quello che il Psg gli ha offerto per portarlo a Parigi. Per Pogba la Juventus significa moltissimo. E' la squadra che lo ha preso quando era ancora un giovane acerbo e lo ha portato a essere uno dei giocatori più forti del mondo. L'ambiente che ha lasciato a Torino gli è mancato al francese in questi anni e spera che il suo ritorno faccia bene non solo al club ma anche a lui.