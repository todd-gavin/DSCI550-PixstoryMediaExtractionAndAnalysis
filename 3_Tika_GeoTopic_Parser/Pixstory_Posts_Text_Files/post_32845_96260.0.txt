Il weekend della Superbike in Olanda si apre all'insegna del duello tra la Yamaha di Toprak Razgatlioglu e la Ducati di Alvaro Bautista. Nelle FP1 era stato il turco a precedere lo spagnolo di circa 8 decimi, fermando i cronometri sul 1:34.466. Tra i due si era inserita a sorpresa la Honda con Iker Lecuona, poi protagonista di una rovinosa caduta (senza conseguenze) al pomeriggio. Nelle FP2, invece, Bautista è sceso fino a 1:34.382, mettendosi dietro le Kawasaki di Rea e Lowes e la Yamaha del turco. Gli italiani: Rinaldi è stato autore di 4° e 6° prestazione, Locatelli di 7° e 8°, Bassani due volte decimo.