ওন্দোলাই অহা মেঘালীৰ গুমা বতৰ ৷৷ মেঘৰ বিজুলী ধেৰেকণি আৰু আমণিদায়ক নেৰানেপেৰা বৰিষণৰ অন্ত পৰিছে ক্ৰমে ক্ৰমে ৷৷ এতিয়া মুক্ত আকাশত ৰদালীৰ আগমণে বানাক্ৰান্ত মানুহৰ মনত সঞ্জীৱনী শক্তি লাগে ৷৷ মাটি বাৰি খাজনা, গাড়ী টেক্স, চাকৰি কৰা টেক্সৰ পৰা ধৰি অতি পুতৌ লগা পৰিয়াল বিলাকেও দেশত থকা টেক্স ভৰি আছে ৷৷ নিত্য প্ৰয়োজনীয় বস্তু যেনে চাহপাতৰ পেকেট, তেল , বিভিন্ন খোৱা বস্তুৰ পেকেটত, ঔষধ ইত্যাদিত সকলো শ্ৰেণীৰ মানুহে চৰকাৰক টেক্স ভৰিব লাগে ৷৷ এই বিলাক চৰকাৰৰ পুজিত জমা হলেহে দেশৰ উন্নত কামত লগাব পাৰে ৷৷ আমি ব্যৱহাৰ কৰা ৰাষ্টা , চৰকাৰী কাৰ্যালয়, দেশখন ৰক্ষা কৰাৰ পৰা ধৰি বহুতো ৷৷ এইয়া সৰ্বজনবিদিত সাধাৰণ কথা ৷৷
    কিন্ত সৰ্বসাধাৰণে কৰ কাটল দিয়া ধন বিলাক  সৎ বযৱহাৰ হোৱা নাই নেকী !! নে নিয়ন্ত্ৰণ কৰা বিভাগ বিলাকে উন্নত Technology প্ৰযোগৰ বাবে আচনি বিলাকে ধুকি পোৱা নাই !! নে খন্তেকীয়া গতানুগতিক কামবিলাকহে দৈনন্দিন জীৱনত প্ৰয়ো্গ কৰি আছে !! যাৰ ফলত নগৰ চহৰ, গাওঁ অঞ্চলত বানপানী বছৰি বছৰি আহিছে আৰু গৈছে ৷৷ নগৰ , চহৰৰ উন্নত পৰিকল্পনা আচনি নকৰা বাবে  উন্নত উপযোগী প্ৰযুক্তিৰ পৰা বহু দূৰত যেন লাগে ৷৷ 
   এতিয়া বতৰ ফৰকাল হৈছে যদিও বানপানীত ককবকাই থকা সকলৰ দুগুণে ঘৰখনৰ কাম বাঢ়িল ৷৷ঘৰখন গতি লগাওতে কিমান কি কৰিব নালাগিব ! ধন , জন, বস্তুৰ পৰা ধৰি মানুহৰ শৰীৰআৰু মনৰ শক্তি অপচয় হব ! ৰাষ্টা ঘাট বিলাকৰ দুৰৱস্থাই আৰ্থিক দিশত আদান প্ৰদানত অসুবিধা হব সৰ্বহাৰাৰ ৷৷ তেতিয়া মানুহৰ মন বিলাক ঠেক পৰিসৰৰ মাজতে আবদ্ধ হৈ পৰিব ৷৷ মানুহৰ মন বিলাক ঘৰৰ চাৰিবেৰাৰ মাজতেসীমিত হৈ পৰিলে, বাহিৰৰ দেশ বা ৰাজ্য বিলাকে উপভোগ কৰা পৰিকল্পনা তথা আচনিৰ পৰা পাছ পৰি ৰব ৷৷ উন্নত ৰাষ্টা ঘাট, পৰিবেশ, শিক্ষা আদিত বহল পৰিসৰৰ মাজত থকা মানুহ আৰু ল’ৰা ছোৱালী যিমান বিশালতালৈ যাব পাৰে ... বিপৰীতে পয়ালগা/ পুতৌলগা/ নিশকতীয়া পৰিবেশৰ মাজত থকা লোকৰ পৰা সীমিত ভাৱধাৰা বিলাকেহে ঘেৰি থাকিব মন মগজুত ৷৷ জনতাৰ মন মগজুৰ বিকাশ তেতিয়াহে হব যেতিয়া  দেশ শাসকৰ পৰা উন্নত প্ৰযুক্তিৰে নগৰ চহৰ , গাওঁবিলাকৰ বহল পৰিসৰত মানৱ সম্পদবিলাক  দশোদিশে শক্তিশালী হব পাৰিব ৷৷
 এই ক্ষেত্ৰত সৰ্বসাধাৰণৰো কৰণীয় কাম বা দেশৰ , সমাজৰ , ঘৰৰ প্ৰতি দায়বদ্ধতা থাকিব লাগিব ৷৷ নহলে যুগ যুগ ধৰি স্বাধীনতাৰ নামত পাপ্যৰ পৰা বনচিত হৈ পৰাধীন হব লাগিব ৷৷ পাপ্যৰ কাৰণে যোৰদাৰ দাবী নকৰিলে প্ৰগতিৰ উন্নতিয়ে বা ক’ত ??  ((পাছলৈ))