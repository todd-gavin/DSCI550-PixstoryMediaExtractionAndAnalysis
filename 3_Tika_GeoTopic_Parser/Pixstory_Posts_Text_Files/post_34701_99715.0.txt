La sfida clou della terza giornata degli Internazionali d’Italia è senza dubbio il match tra Fabio Fognini e Jannik Sinner. Gli unici due rappresentanti italiani della kermesse romana avrebbero evitato volentieri di incontrarsi così presto, ma il tabellone ha deciso così. In questo modo, quantomeno, un italiano arriverà di sicuro agli ottavi di finale del torneo.

Per il primo confronto tra i due il favorito è Sinner, 13 al mondo, ma Fognini, 57 al mondo, non si darà facilmente per vinto. Entrambi hanno vinto in due set nel turno precedente. Fognini ha eliminato Thiem per 6-4 7-6. Più facile la vittoria per Sinner contro Martinez per 6-4 6-3.

Il match inizierà alle ore 19 e, chi vincerà, dovrà vedersela contro Andrey Rublev che nel terzo turno ha eliminato Krajnovic.