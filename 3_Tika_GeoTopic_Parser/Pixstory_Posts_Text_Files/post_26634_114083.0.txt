La couture è sempre stata sinonimo di un’elite ristretta di bianche signorotte di rango nobiliare che, per una cena di gala tra simili, spendevano il corrispettivo di un appartamento in centro città per un elegante abito in raso di seta. La couture non ha mai raccontato altro se non sè stessa e l’unico messaggio che portava, oltre l’indubbia bellezza, era il lusso. Si può tradurre con privilegio, non onore o merito, ma privilegio.
Balenciaga, il marchio che nella contemporaneità ha sottoposto ogni canone e convenzione al più completo sovvertimento è arrivata lo scorso luglio a cambiare anche il mondo vetusto e misterioso della couture.
Oggi, 6 Luglio, con la sua seconda collezione d’alta moda Demna ha portato avanti questo suo ambizioso progetto ristrutturando quell’istituzione e aprendone le pesanti e piccole porte ad un numero molto più grande di persone.
Da oggi nasce al numero 10 di Avenue George V il nuovo atelier di Balenciaga dedicato alla couture dove, da poche ore dopo la presentazione ufficiale, sarà già possibile acquistare un capo e fissare gli appuntamenti per fittarlo.
 Uomini e donne da tutto il mondo, in particolar modo tra i 30 e i 35, sono i clienti del nuovo concetto di Couture che Balenciaga ha creato racconta Cedric Chabrit, CEO della maison dal 2016.