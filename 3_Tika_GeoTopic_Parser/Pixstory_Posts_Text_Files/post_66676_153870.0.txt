യാത്രകൾക്കിടയിലെ കച്ചവടക്കാരെ ഇന്ന് ഓർത്ത് പോയി.നിരന്തരം ആ വഴിത്താരകളിലെല്ലാം വന്ന് കച്ചവടം നടത്തുന്ന അവർ ദിനപ്രതി എത്ര ആളുകളെ കാണുന്നുണ്ടാകും..കുറേ നാളുകളായി വചിച്ചിരിക്കുന്ന വ്യത്യസ്ത വസ്തുക്കൾ വിറ്റ് പോകുമ്പോഴുള്ള സന്തോഷവും, വിറ്റ് പോകാതിരിക്കുമ്പോഴുള്ള സങ്കടവും ആ മുഖങ്ങളിലുണ്ടാകും. കന്യാകുമാരി, രാമേശ്വരം, ധനുഷ്കോടി യാത്രകളിൽ പ്രധാന കാഴ്ചകളായിരുന്നു രുദ്രാക്ഷവും, ശംഖുമുപയോഗിച്ചുള്ള കൈ ചെയിൻ, കീ ചെയിൻ, മാലകൾ, മറ്റ് അലങ്കാര വസ്തുക്കൾ തുടങ്ങിയവ.പോകുന്ന കടകളിലും ഇടങ്ങളിലുമെല്ലാം ഇവ നിറ സാന്നിധ്യമായിരുന്നു ഇവയെല്ലാം. എല്ലാം കൊണ്ടും യാത്രക്ക് നിറം നൽകിയത് ഇവയെല്ലാം കൂടിയായിരുന്നു. അനിയത്തിമാരുൾപ്പടെ എല്ലാവർക്കും യാത്രയുടെ ഓർമ്മക്ക് സമ്മാനിക്കാൻ ചെറിയ സമ്മാനങ്ങളെങ്കിലും വാങ്ങിയത് അക്കൂട്ടത്തിൽ നിന്ന് തന്നെ. എല്ലാം ഏറെ മനോഹരവും ശ്രദ്ധയോടെ കൂടി ഉണ്ടാക്കിയെടുത്തവയുമായിരുന്നു.എല്ലാം ഒന്നിനൊന്ന് മെച്ചം തന്നെ.