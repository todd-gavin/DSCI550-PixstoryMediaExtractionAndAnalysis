I gol segnati fino a oggi potrebbero essere niente se si pensa che Haaland non ha ancora compiuto 22 anni. Dal 2020 a oggi, con la maglia del Borussia Dortmund, ne ha segnati oltre 80 in altrettante partite, ma non riuscirà ad arrivare a 100 perché è di poche ore fa la notizia del suo ingaggio da parte del Manchester City. C’erano tutte le big d’Europa sull’attaccante norvegese ma alla fine ha avuto la meglio la squadra di Pep Guardiola che sta ancora giocandosi la Premier Legue.

Il club inglese verserà nelle casse del Dortmund circa 60 milioni di euro, quanto richiesto dalla clausola rescissoria. Nulla in confronto al valore del giocatore che, secondo Transfermarkt si aggira intorno ai 150 milioni di euro.

Lo stipendio che percepirà da luglio è invece decisamente più sostanzioso di quello che Harland percepisce oggi di 8 milioni di euro, arrivando a toccare i 20 milioni di euro netti a stagione. Oltre i 40 milioni che il City darà alla scuderia di procuratori che ha alle spalle.