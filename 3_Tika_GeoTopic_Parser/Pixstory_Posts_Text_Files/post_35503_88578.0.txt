L’Atalanta espugna lo stadio Renato Dall’Ara con il gol del baby Cisse al suo esordio nel campionato italiano. Tre punti fondamentali per la Dea che non perde il treno per l’Europa League e tiene il passo della Roma, quest’oggi vittoriosa nel derby con la Lazio. 

Bologna:

Possesso palla: 60,8%
Tiri in porta: 3
Tiri respinti: 4
Fuorigioco: 2
Corner: 6
Cross: 18
Dribbling: 26
Falli subiti: 9
Ammonizioni: 0

Atalanta:

Possesso palla: 39,2%
Tiri in porta: 2
Tiri respinti: 6
Fuorigioco: 5
Corner: 3
Cross: 13
Dribbling: 10
Falli subiti: 12
Ammonizioni: 1 

L’Atalanta soffre a causa delle tante assenze. Falcidiata dagli infortuni la Dea riesce a portare a casa tre punti importantissimi grazie al guizzo di Cisse. Il possesso palla è nettamente a favore dei padroni di casa con il 60,8% totale, mentre i nerazzurri chiudono con il 39,2%. Il Bologna ci prova più volte con conclusioni insidiose, ma Musso fa buona guardia. Gli uomini di Mihajlovic riescono a calciare 3 volte in porta e si fanno respingere altre 4 conclusioni. Quelli di Gasperini invece rispondono con 2 tiri nello specchio della porta di Skorupski e altri 6 respinti. I rossoblu di casa sono una squadra tutt’altro morbida da affrontare e infatti con 26 dribbling e 18 cross mettono in seria apprensione la retroguardia atalantina. I bergamaschi creano tanto nella prima metà di gara e faticano maggiormente nella ripresa. Pochi i dribbling totalizzati, solo 10: il dato più basso in questa Serie A per i nerazzurri, come i cross che non sono riusciti a creare l’episodio decisivo per il gol. 21 sono invece i falli totali, con solo 1 cartellino estratto dall’arbitro Maresca che però non ravvisa, insieme all’addetto al VAR Piccinini, nel primo tempo il contatto falloso di De Silvestri su Pezzella che avrebbe dovuto essere sanzionato con il calcio di rigore.