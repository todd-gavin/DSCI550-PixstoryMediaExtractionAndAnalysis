La guerra in Ucraina sta avendo un impatto devastante sui 7,5 milioni di bambini ucraini: di questi 3,2 milioni sono sfollati nel paese e 2,7 milioni sono rifugiati nei paesi vicini. Al 1° maggio erano state verificate 545 vittime tra i bambini: 226 quelli rimasti uccisi e 319 feriti (dati OHCHR), ma il numero reale è probabilmente molto più alto. 
I bambini in Ucraina e quelli rifugiati nei paesi limitrofi hanno bisogno di protezione e di riprendere i loro percorsi di istruzione. Sono 2,2 milioni i bambini ucraini che hanno bisogno di servizi di protezione, 3,3 milioni quelli che necessitano di aiuto per l’istruzione e 3 milioni le persone che hanno bisogno di sostegno economico. 