L’ispirazione per la collezione Haute Couture di Armani Privé è stata, per l’ennesima volta, il fascino degli anni 20.
Quelli che vengono ribattezzati come i roaring twenties, i ruggenti anni 20, sembrano anestetizzati o meglio tenuti in vita da una macchina la cui spina aspetta di essere staccata da un bel po’.
I 91 look scintillanti e lussuosi, soprattutto giacche asciutte e allungate dai dettagli ricamati e abiti vaporosi, raccontano la femminilità attraverso lo sguardo maschile della storia e costringono ancora una volta la donna ad indossare i panni della borghesuccia per bene.
Mentre Balenciaga dà nuova vita alla couture e la contestualizza nella contemporaneità, Armani racconta la storia di antichi privilegi e tacito consenso.