A sorpresa non piove nella terza sessione di prove libere del GP d’Olanda MotoGP ad Assen. A centrare il miglior tempo assoluto è l’Aprilia di Aleix Espargaró, che chiude il miglior giro in 1:32.164 confermando l’ottimo stato di forma già mostrato nelle ultime uscite iridate. Alle sue spalle, c’è il campione del mondo in carica e leader del Mondiale Fabio Quartararo, staccato di 41 millesimi di secondo. Terzo tempo per l’altra Aprilia di Vinales, mentre per la prima Ducati dobbiamo arrivare al sesto posto con Marco Bezzecchi. Settimo Pecco Bagnaia. FP4 alle 13.30, subito seguite alle 14.10 dalle prove ufficiali.

Foto: Instagram aleixespargaro