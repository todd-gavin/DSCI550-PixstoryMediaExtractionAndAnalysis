Un’estate ricca di prestigiosi appuntamenti per il Maestro ROBERTO MOLINELLI, musicista versatile ed eclettico, direttore d’orchestra in più edizioni del Festival di Sanremo, che ha composto gli arrangiamenti di “QUEEN – BARCELONA OPERA ROCK”, uno spettacolo unico che arriva per la prima volta in Italia e che vede la voce del soprano DESIRÉE RANCATORE e la voce rock di JOHAN BODING fondersi per riproporre integralmente dal vivo “Barcelona”, l’album realizzato dal leader dei Queen, Freddie Mercury, insieme al soprano Montserrat Caballé.
Lo spettacolo per cui Roberto Molinelli ha composto gli arrangiamenti che saranno eseguiti dall’Orchestra Sinfonica Siciliana e da The Brass Group, diretti dallo stesso Molinelli, andrà in scena mercoledì 3 agosto al Teatro Antico di TAORMINA (ME), venerdì 5 agosto al Teatro di Verdura di PALERMO e sabato 6 agosto all’Anfiteatro Villa a Mare di TERRASINI (PA).
I biglietti per i concerti a Taormina e a Terrasini sono disponibili su Vivaticket.it.
I biglietti per la data di Palermo sono acquistabili presso il Politeama Garibaldi.