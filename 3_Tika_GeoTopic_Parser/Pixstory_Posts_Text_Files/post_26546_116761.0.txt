Parecchi grattacapi dal mercato cinese per Burberry nel primo trimestre, in cui la griffe si deve accontentare di un +1% di ricavi a store comparabili, con vendite retail pari a 505 milioni di sterline, contro i precedenti 479 milioni (+5% su base reported) nelle 13 settimane chiuse il 2 luglio.
La spina nel fianco in questo inizio anno è stata la Cina Mainland, in discesa del 35% a store comparabili, con l’Asia in ritirata del 16%. «Il periodo - chiarisce un comunicato - è cominciato in salita, visto che il 40% dei nostri canali distributivi, compreso il digital hub, ha dovuto piegarsi ai lockdown».
«I cali in Cina - precisa la nota - sono stati in parte controbilanciati dalle forti performance in aree che si stanno riprendendo, come il Giappone e il Sud Asia Pacifico».

https://www.fashionmagazine.it/business/invariato-loutlook-a-medio-termine-burberry-la-cina-impatta-sui-risultati-trimestrali-109972