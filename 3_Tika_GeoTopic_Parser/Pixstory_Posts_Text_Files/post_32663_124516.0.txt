Dopo la Champions League, arriva anche la Supercoppa Europea per Il Real Madrid, che supera 2-0 l'Eintracht Francoforte grazie ai gol di Alaba e Benzema e si assicura il primo trofeo stagionale. Il tecnico Carletto Ancelotti entra ancora di più nella leggenda con questo successo, il 23° da allenatore nonché il 4° in questa specifica coppa già vinta due volte con il Milan (2003 e 2007) e nel 2014 con il Real. Da giocatore Ancelotti vinse no stesso trofeo anche nel 1989 e nel 1990, sempre con il Milan.