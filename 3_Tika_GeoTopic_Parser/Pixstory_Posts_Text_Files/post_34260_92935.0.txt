All’Unipol Domus di Cagliari, la Juventus di Massimiliano Allegri riesce a strappare tre punti fondamentali ribaltando 1-2 il risultato, dopo l’1-0 siglato da Joao Pedro. 

A margine della partita è intervenuto così analizzando la gara il tecnico dei bianconeri ai microfoni di Sky Sport: «Non mi piace perdere, preferisco ricevere le critiche quando giochiamo male, ma vinciamo. Mi diverto a sentire le critiche, ma ogni tanto qualcuno la spara grossa: in italia, siamo andati dietro al Guardiola di 15 anni fa, ma anche lui si è evoluto. Domenica abbiamo perso lo scudetto che ci avrebbe permesso di ambire allo scudetto. Il contraccolpo è stato forte. È normale che il mondo ti crolli addosso. 

Ci sono storie che nascono e finiscono. Fa parte della vita. La società è stata chiara, valutiamo le cose insieme. Dybala ci sta dando molto nonostante gli infortuni e si sta rivelando un grande professionista. 

Vlahovic ha 22 anni e gioca da titolare da un anno e mezzo. Alla Juventus c’è una pressione diversa. La sua crescita diventerà totale quando riuscirà a gestire le energie. Deve migliorare sui controlli, però è caparbio».