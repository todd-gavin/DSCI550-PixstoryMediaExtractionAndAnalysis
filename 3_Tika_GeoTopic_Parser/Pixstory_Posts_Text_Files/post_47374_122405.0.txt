കുറേ മാസങ്ങളായി കെ.എസ്‌.ആർ.ടി.സി ജീവനക്കാരുടെ ഇപ്പോഴത്തെ അവസ്ഥ വേദനയായി പടരുന്നു. വീട്ട് വാടക കൊടുക്കാതെ പുറത്താക്കുന്നു,കറന്റ് ചാർജ് നൽകാത്തതിനാൽ ലൈൻ കട്ട് ചെയ്യുന്നു എന്നിങ്ങനെ  ഉള്ള് പൊളിക്കുന്ന കഥകളാണ് കേൾക്കുന്നത്. ആനവണ്ടി എന്നത് ഏതൊരു മലയാളിക്കും ആത്മബന്ധമുള്ള,നിത്യേന ഇടപെടേണ്ട പൊതുസ്ഥാപനം കൂടിയാണ്. ശമ്പളവും പെൻഷനും കിട്ടാത്തെ കെ.എസ്‌.ആർ.സിക്കാർ നരകിക്കുന്നതിന് ഒരു അവസാനം വേണം. ഒരു ക്റൗ ഡ് ഫണ്ടിങ്ങിലൂടെ സാമ്പത്തിക ബാധ്യത മറികടക്കാവുന്നതേയുള്ളൂ.സർക്കാരിന്റെ നിലവിലെ ഖജനാവ് അനുസരിച്ചു ജനങ്ങളുടെ കൂട്ടായ്മയിലെ തുക സ്വീകരിക്കുകയായിരിക്കും നല്ലത്. സാമ്പത്തിക ബാധ്യത തീർത്തു കഴിയുമ്പോഴും എല്ലാം പഴയപടി ആകാതെ മികച്ച മാനേജുമെന്റ് രീതി കൈകൊള്ളേണ്ടിവരും. യൂണിയനുകളെ വിശ്വാസത്തിലെടുത്ത് വേണം കാര്യങ്ങൾ ചെയ്യാൻ. VRS താല്പര്യമുള്ളവർക്ക് ഭാവി സുരക്ഷിതമാക്കാനുള്ള തുക നൽകുകയും വേണം. മറ്റു ഡിപ്പാർട്ട്മെന്റുകളിലേക്ക് ചേക്കേറാൻ സൗകര്യമുണ്ടെങ്കിൽ ജ്വവനക്കാർക്ക് അങ്ങനെയും ചെയ്തു നൽകാം. കെ.സ്വിഫ്റ്റിനോട് കാണിക്കുന്ന താല്പര്യം സ്ഥിരം ജീവനക്കാരോടും കാട്ടണം. പെൻഷൻ പ്രത്യേക ഫണ്ട് ആയി കണക്കാക്കി അതിനുള്ള വകയും പിരിവിലൂടെ കണ്ടെത്താൻ കഴിയണം. ഇത്തരം ഇടപെടൽ ഒരിക്കൽ മാത്രം നടക്കുന്നതിനാൽ കൃത്യമായ പ്ലാനിങ്ങിലൂടെ ചെയ്യണം. ഒരിക്കലെങ്കിലും ജോലി നഷ്ടപെട്ട്,ശമ്പളം ലഭിക്കാതെ ,ഇനിയെന്ത് എന്ന് ആലോചിച്ചു അന്ധാളിച്ചു നിന്നിട്ടുള്ളവർക്ക് ഈ പ്രശ്നങ്ങൾ വേഗം മനസിലാകും.