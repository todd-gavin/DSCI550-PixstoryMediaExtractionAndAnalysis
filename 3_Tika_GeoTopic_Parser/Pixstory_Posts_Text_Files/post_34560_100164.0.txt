Tuttosport non ha dubbi, la trattativa tra la Juventus e Pogba sta decollando. Il merito sarebbe di Pavel Nedved che avrebbe telefonato direttamente al 29enne centrocampista del Manchester United con il contratto in scadenza. A fine giugno sarà libero di accasarsi in qualsiasi squadra a parametro zero e i bianconeri di Torino sperano di riavere colui che proprio allo Stadium è diventato un grande giocatore.

Il problema è l'ingaggio. Al momento Pogba guadagna 13 milioni di euro netti a stagione, ma la Juventus non potrebbe andare più di 7-8 milioni all'anno più eventualmente bonus. Ci vuole un grande sacrificio del centrocampista che non ha mai nascosto di essere stato benissimo in bianconero.

Nella trattativa potrebbe inserirsi il Psg che, a differenza della Juventus, potrebbe continuare a garantire lo stesso ingaggio a Pogba, forse anche qualcosa in più. La parola ora passa al francese.