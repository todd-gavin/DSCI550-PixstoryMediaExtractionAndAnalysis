Hermès parte in quarta e archivia il primo trimestre del fiscal year 2022 con vendite pari a 2,76 miliardi, in crescita del 27% a tassi di cambio costante rispetto allo stesso periodo del 2021, nonostante la guerra in Ucraina e i lockdown in Cina.

In accelerazione tutti i segmenti del business del gruppo, con la divisione pelletteria e selleria in aumento del 16%, il pret-à-porter e gli accessori del 44%, la seta e i prodotti tessili del 27%, la profumeria e il beauty del 18%. Boom del reparto orologeria, con un significativo +62%. Pari al +37% l'avanzata degli altri settori, in particolare homewear e gioielleria.

«Malgrado un contesto ancora incerto, il gruppo sta accelerando con gli investimenti strategici, le assunzioni e la formazione, per supportare la crescita di tutte le attività», ha evidenziato il presidente e ceo Axel Dumas.