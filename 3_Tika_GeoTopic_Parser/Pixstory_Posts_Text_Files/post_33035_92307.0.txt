Con la seconda tripletta consecutiva nei playoff di Champions, Karim Benzema trascina il Real Madrid all'impresa in casa dei campioni in carica del Chelsea. Il francese sigla due gol nel primo tempo a cui risponde Havertz, e poi insacca il terzo all'inizio della ripresa blindando la vittoria della squadra di Ancelotti con il definitivo 3-1. Nell'altro quarto di finale di giornata il Villareal si candida ad ammazzagrandi di questa edizione e, dopo aver eliminato la Juventus, vince 1-0 in casa contro il Bayern Monaco grazie a un gol di Danjuba dopo appena 8 minuti di gioco. Tra una settimana il ritorno.