Hermès ha archiviato il fiscal year con un fatturato di 8,9 miliardi di euro, in progress del 42% a cambi costanti rispetto al 2020 e del 33% sul 2019. Il risultato operativo è schizzato al +78%, a 3,5 miliardi di euro (incidendo per il 39,3% sulle vendite) e l'utile netto ha raggiunto i 2,4 miliardi di euro, in crescita del 77% rispetto al 2020. Ma il quarto trimestre delude il mercato e il titolo scende in Borsa.

Negli ultimi tre mesi del fiscal year il giro di affari del gruppo è aumentato dell’11% a tassi di cambio costanti, per un totale di 2,38 miliardi, rispetto agli oltre 2,5 miliardi previsti dagli analisti. Le vendite dell'ultimo quarter sono in frenata rispetto ai trimestri precedenti, in contrasto con i risultati degli altri brand del lusso.

A incidere sono state le performance della divisione principale, la pelletteria e selleria, in calo del 5,4% a 1,015 miliardi, risultato dei limiti alla produzione autoimposti. La maison preferisce infatti avere lunghe liste d’attesa per la realizzazione delle sue iconiche creazioni, piuttosto che accelerare la produzione per soddisfare la domanda. 

https://www.fashionmagazine.it/business/grande-crescita-in-asia-e-americhe-herms-fa-il-boom-nel-2021-e-sfiora-i-9-miliardi-di-euro-di-ricavi-109021