Costa caro l'errore in Milan-Spezia per l'arbitro Marco Serra. Il designatore arbitrale Gianluca Rocchi ha deciso che già dalla prossima giornata di campionato il fischietto torinese sarà "retrocesso" in serie B: sarà uno degli assistenti nella sala del Var per la partita tra Brescia e Ternana in programma sabato alle ore 14 (diretta dall'arbitro Dionisi).

Una decisione che sembrava scontata già nelle ore immediatamente successive alla gara persa dal Milan in modo incredibile: l'errore di Serra, che non aveva concesso la regola del vantaggio per un fallo su Rebic, azione che però neanche un secondo dopo aveva portato al gol partita di Messiash (annullato), ha portato il Milan dalla possibile vittoria alla sconfitta visto che nell'azione successiva era stato proprio lo Spezia a segnare e portare a casa i tre punti.

Le lacrime dell'arbitro nello spogliatoio e la consolazione di Ibrahimovic non sono servite a salvargli la categoria. Marco Serra tornerà dalla Serie B, categoria in cui aveva fatto il suo esordio nel 2015 (Avellino-Modena).