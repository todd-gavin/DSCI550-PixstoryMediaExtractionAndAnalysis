Pazza idea della Federcalcio brasiliana. Dopo i mondiali in Qatar il commissario tecnico Tite darà le proprie dimissioni, come lui stesso ha già annunciato. L'idea è quella di presentare un'offerta monstre a Pep Guardiola del Manchester City per farlo sedere sulla panchina verdeoro. Si parla di 12 milioni di euro all'anno per quattro anni, fino al prossimo mondiale nel 2026.

Secondo indiscrezioni i contatti con il fratello dell'allenatore sarebbero già iniziati, ma è ancora presto per dare una risposta. Anche se in realtà i mesi che separano dalla Coppa del Mondo non sono poi così tanti quindi la folle idea potrebbe trasformarsi presto in realtà.